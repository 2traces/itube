<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Het is moeilijk te geloven dat de Eiffeltoren een tijdelijk bouwwerk voor een tentoon­stelling was. </h3>
		<p class="first-letter">G</p>
		<p>rootschalige, koloniaal-kapitalistische extravagantie was eind 19de eeuw populair, maar de wereldtentoonstelling van 1889 in Parijs was bijzonder ambi­tieus: de toren was met zijn 300 m het hoogste gebouw ooit. Critici protesteerden tegen deze ‘wanstaltige fabrieksschoorsteen’. ‘Wordt Parijs voortaan geassocieerd met de groteske, commerciële verbeelding van een machinebouwer?’ vroegen ze. Eiffel vond het een voorbeeld van volmaakt utilitaire architectuur. Hij zei dat de basislij­nen van een bouwwerk met zijn specifieke gebruik moesten corresponderen en dat de toren deels door de wind was gevormd.</p>
		<div class="note">De eerste tien minuten van elk uur knipperen er duizenden lichtjes langs het bouw­werk, waardoor het beroemde silhouet eruitziet alsof er lichtgevende champagne over stroomt.</div>
		<p>De toren werd slechts van de sloop gered door de behoefte aan antennes voor ‘draadloze telegrafie’ in het eerste decennium van de 20ste eeuw. De kleuren van de toren zijn in de loop de tijd veranderd: de eerste lagen (eerst helderrood, daarna kanariegeel) zijn eind jaren zestig overgeschilderd in een gedekt dof bruin. Het enige onderhoud dat het bouwwerk zelf ooit nodig had, werd in de jaren tachtig uitgevoerd. Toen werden er duizenden tonnen ijzer verwijderd om de toren tien procent lichter te maken en werd een lichte afwijking gecorrigeerd in het dragende deel.
Vanaf de top ziet Parijs er surrealistisch klein uit. Het uitzicht is echt beter vanaf het tweede platform, vooral op minder heldere dagen, maar de verleiding om de lift naar de top te nemen is onweerstaanbaar. Het uitzicht is natuurlijk de hoofdattractie, maar je kunt ook door een raam binnenkijken in Eiffels opschepperige kantoortje helemaal in de top. Op de tweede etage ligt het gastronomische restaurant Jules Verne.
</p><p>In het donker wordt de hoofdconstructie verlicht door natriumlampen, maar de twee xenonlampen van de millenniumviering hebben de toren in een vuurtoren veranderd. De eerste tien minuten van elk uur knipperen er duizenden lichtjes langs het bouw­werk, waardoor het beroemde silhouet eruitziet alsof er lichtgevende champagne over stroomt.</p>
		<div class="bgbot">&nbsp;</div>
	</div>
</div>


</body></html>