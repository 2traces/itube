<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body bgcolor="#FFFFFF">
<div class="content">
	<div class="text-part">
		<h3>Abbarbicata sulla collina del 18e arrondissement, Montmartre si distingue dalla città ai suoi piedi. Il monumento principale, visibile da tutta la città, è la chiesa del Sacré-Cœur che corona la Butte simile a una torta a più piani.</h3>
		<p class="first-letter">A</p>
		<p>bbarbicata sulla collina del 18e arrondissement, Montmartre si distingue dalla città ai suoi piedi. Il monumento principale, visibile da tutta la città, è la chiesa del Sacré-Cœur che corona la Butte simile a una torta a più piani. L'area più in basso, intorno alla fermata Abbesses della metropolitana, conserva lo spirito e il fascino di un piccolo paese, ma a differenza di un centro tranquillo Montmartre ha una popolazione dinamica ed eterogenea - intellettuali di sinistra, gente alla moda, artisti e balordi. Tra Montmartre e i Grands Boulevards, che delimitano il centro propriamente detto della città, si estendono gli arrondissements 9e (neuvième) e 10e (dixième), accomunati dagli stessi tratti architettonici e dalla quasi totale mancanza di spazi verdi. Eppure, non potrebbero essere più diversi: il 9e arrondissement è signorile e ben tenuto; il 10e è malfamato e trascurato. </p><div class="note">Fu annesso a Parigi solo intorno al 1850 e visse il periodo di maggior splendore tra la fine dell’Ottocento e la Prima guerra mondiale, quando il suo fascino rustico e gli affitti bassi attirarono molti artisti. Da allora la fisionomia del quartiere è cambiata poco, grazie soprattutto alle cave di gesso di Parigi che traforano le sue viscere e rendono il suolo troppo instabile per permettere la costruzione di edifici nuovi. </div><p>
Nel cuore del 9° arrondissement ci sono due affascinanti musei dedicati al momento di massimo splendore artistico del quartiere: il Musée Moreau e il Musée de la Vie Romantique. Ai confini settentrionali, la zona intorno a Pigalle, ai piedi della Butte Montmartre, è famosa per i cabaret e gli spettacolini sexy. Le attrazioni principali del 10e sono i negozi, ristoranti e mercati della popolazione immigrata, specie nella Goutte d'Or, a est di Montmartre, un quartiere abitato in prevalenza da africani poveri. Un’altra zona di ristoranti e locali è la più borghese Batignolles, subito a ovest di Montmartre.
Montmartre</p><p>
Pur essendo una delle principali attrazioni turistiche della città, Montmartre conserva l’atmosfera tranquilla delle sue origini rurali. E un quartiere insolitamente orgoglioso e unito, con poche automobili. Fu annesso a Parigi solo intorno al 1850 e visse il periodo di maggior splendore tra la fine dell’Ottocento e la Prima guerra mondiale, quando il suo fascino rustico e gli affitti bassi attirarono molti artisti. Da allora la fisionomia del quartiere è cambiata poco, grazie soprattutto alle cave di gesso di Parigi che traforano le sue viscere e rendono il suolo troppo instabile per permettere la costruzione di edifici nuovi. Dalle piazzette si apre improvvisa la vista sui tetti di Parigi, verso sud, e le sporadiche finestre degli atelier ci ricordano l’illustre passato artistico.
Nella seconda metà del XX secolo la Butte, insieme alla sottostante Pigalle, fu invasa da sordidi locali porno e personaggi poco raccomandabili, ma entrambi i quartieri sono cambiati in modo radicale negli ultimi anni. Locali notturni trendy hanno sostituito i sexy shop e giovani abbienti hanno preso il posto di artisti, travestiti e prostitute. Il cuore della vita del quartiere è l’area nei dintorni della stazione Abbesses della metropolitana, che scende fino a Pigalle; l’arteria più “in” è rue des Martyrs. È una zona vivace la domenica e morta il lunedì.</p><p>
La maggior parte dei turisti punta dritta al monumento più importante, la chiesa del Sacré-Cœur, salendo la gradinata oppure prendendo la funicolare ai piedi della collina (biglietto della metropolitana). Incontrerete meno turisti salendo a piedi da place des Abbesses, piena di bar e caffè deliziosi. </p>
		
		<p></p>
		<div class="bgbot">&nbsp;</div>
	</div>
</div>


</body></html>