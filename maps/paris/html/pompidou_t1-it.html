<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body>
	<div class="super-cont" style="background-color:#fff;">
	<div class="container">
		<div class="content">
			<a href="preview://img/orsay_big.jpg">
			<img src="img/type1-img1.jpg" alt="" class="type1-img1-float"/>
			<div class="type1-text">
				<h1>Musée National d'Art Moderne</h1>
				<img class="type1-heading" src="img/type1-footimg.png" alt=""/>
				<div class="grad1"></div>
				<p class="type1-scroll">Grazie a un’astuta politica di acquisizioni e a qualche generosa donazione, il Musée National d'Art Moderne offre un excursus pressoché completo sulla storia dell’arte del XX secolo. Il quinto piano è dedicato al periodo dal 1905 al 1960 e il quarto agli anni dal 1960 a oggi. Il biglietto d’ingresso è valido per una sola visita e quindi non potrete uscire, magari per una pausa in uno dei caffè all’interno della struttura, e poi rientrare; in compenso, la razionalità della disposizione rende possibile una visita accurata in mezza giornata. Le code all’ingresso possono essere lunghe, ma i biglietti si possono prenotare on line.<br class="clear"><br class="clear"><img src="img/type1-img1.jpg" alt="" class="type1-img1"/>Fauves
La collezione al quinto piano segue un percorso grosso modo cronologico. Ad aprirla sono le opere dei Fauves - Braque, Derain, Vlaminck e Matisse —, una vera esplosione di colore che riflette il loro desiderio di creare la forma anziché imitare la natura. Il colore diventa il mezzo per comporre e strutturare il quadro, come in L'Estaque (1906) di Braque, dove alberi e cielo sono ridotti a blocchi di verde brillante e rosso acceso. Il ciclo Luxe di Matisse spicca per i nudi coloriti che ricordano le figure primitive di Gauguin.
<br><br>Cubismo<br>
La scomposizione delle forme è anche più evidente nei primi dipinti cubisti di Picasso e Braque. Una delle opere più significative è Donna seduta in poltrona (1910) di Picasso, che ritrae Fernande, l’amante del pittore, da diversi punti di vista contemporaneamente, creando così un intricato schema geometrico che dà l’impressione del movimento. Accanto ai lavori di Picasso, e quasi indistinguibili, sono appese alcune opere di Braque, tra cui Natura morta con violino (1911) e Donna con chitarra (1913). La giustapposizione di questi dipinti ben illustra il dialogo intellettuale e artistico tra i due artisti, che vivevano fianco a fianco al Bateau-Lavoir, a Montmartre.<br><br>Dada
Il nichilistico movimento Dada nacque in reazione all’orrore della Grande Guerra e in rifiuto dei principi piccolo-borghesi. Uno dei maggiori esponenti fu Marcel Duchamp, che selezionava oggetti di uso comune (“ready-mades”) elevandoli a forma d’arte senza modificarli, ma semplicemente estrapolandoli dal loro contesto ordinario e mettendoli in mostra. Tra i pezzi presenti figurano Hat Rack (1917) e il ready-made più celebre, un orinatoio che intitolò Fontaine, esposto per la prima volta a New York nel 1917.
<br><br>Arte astratta<br>
Il museo ospita una ricca collezione di tele astratte di Kandinskij. La serie intitolata Impressioni, Improvvisazioni e Composizioni consta di forme non figurative e di macchie di colore, e preannuncia il rifiuto della rappresentazione del mondo esterno a favore della passione per il processo creativo in sé. Sonia e Robert Delaunay, anch’essi esponenti dell'Astrattismo, infiammano le pareti con opere dai colori accesi e vivaci. Nel bellissimo Marché de Minho (1916) di Sonia Delaunay, la giustapposizione dei colori crea un effetto ottico insolito: alcune tonalità sembrano recedere sullo sfondo e altre balzare in primo piano. <br><br>Surrealismo ed Espressionismo astratto
Il Surrealismo, nato da una costola di Dada, domina le ultime sale con lavori di Magritte, Dali ed Ernst. Ubu Imperator (1923), di Ernst, che ben illustra l’inclinazione dei surrealisti a esplorare i recessi più oscuri della mente umana, ritrae una figura in parte uomo, in parte Torre di Pisa e in parte trottola, che rappresenterebbe la perversione dell’autorità maschile. Più etereo e fluttuante di associazioni astratte è il mondo di Joan Mirò e Jean Arp.
Anche gli espressionisti astratti statunitensi Jackson Pollock e Mark Rothko sono presenti. Nella tela di Pollock No. 26A, Black and white (1948), il bianco e il nero sembrano in lotta per la posizione dominante; invece, le strisce di colore scuro nella grande tela di Rothko No. 14 (Browns over Dark) catturano lo spettatore.
Di solito sono esposti anche gli ultimi esperimenti di Matisse con la forma e il colore. La tecnica del découpage (creazione di un quadro usando ritagli di carta colorata) liberò il colore dall’imposizione delle linee e del disegno ed è perfettamente esemplificata nel capolavoro La tristezza del re (1952), in cui una donna danza mentre un anziano re suona la chitarra lamentando la perduta giovinezza.
<br><br>
Arte contemporanea<br>
Il quarto piano è dedicato all’arte contemporanea, all’architettura e al design. Tra gli artisti più celebri, Yves Klein spicca per le serie di “impronte corporali” realizzate trasformando in pennelli umani le modelle coperte di pittura. Il colore usato per quasi tutte le opere è l’International Klein Blue, una splendida tonalità di blu profondo e luminoso che l’artista brevettò. Noti per la sperimentazione di nuovi metodi e materiali sono anche i Nouveaux Réalistes César e Dubuffet. César, in particolare, si distingue per le straordinarie sculture dette “compressioni”, create con pezzi di automobili e rottami metallici.
Tra gli artisti francesi più famosi figurano Annette Messager, Sophie Calle, Christian Boltanski e Daniel Buren. Christian Boltanski è noto per le scomode installazioni mise-en-scène che contengono velate allusioni alla Shoah. I lavori di Daniel Buren si riconoscono facilmente: portano tutti il suo “marchio di fabbrica"; le strisce larghe esattamente 8,7 cm.
Un po’ di spazio è destinato alla video arte, con installazioni di artisti come Francis Alÿs e Rineke Dijkstra.



<br><br><br><br></p>
			</div>
			<div class="wrap">
			</div>
		</div>
	<img class="type1-footimg" src="img/type1-footimg.png" alt=""/>
	</div>
	</div>
</body>
</html>