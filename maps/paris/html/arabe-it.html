<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body style="background-color:#000000;">
	<div class="cont">
	<img class="type2-headimg" src="img/70d.jpg" alt=""/>
	<div class="container2" style="margin-top:0px;">
		<div class="content">
			<img src="img/71.jpg" alt="" class="type1-img1-float"/>
			<div class="type1-text" style="color:#fff;">
				<h1>Institut du Monde Arabe</h1>
				<p>A nord del Jardin des Plantes c’è il vituperato campus de Jussieu, una rigida struttura costruita attorno al grattacielo brutalista della Tour Zamansky. Venne edificato alla fine degli anni Sessanta (con un unico cancello per ostacolare un’eventuale rivolta studentesca) per accogliere le facoltà scientifiche della Sorbona; gli iscritti sono oggi in numero tale che si è resa necessaria l’apertura di una succursale poco più a monte.<p>
				</p>Il campus nasconde una struttura architettonica di vetro e metallo assai più moderna e riuscita. L’Institut du Monde Arabe, nato dagli sforzi congiunti del governo Mitterrand e della Lega Araba, è un edificio rivoluzionario, di alta ingegneria, progettato da un team di architetti di cui faceva parte Jean Nouvel, che poi avrebbe realizzato il Musée du Quai Branly. L’ampia facciata sul lato sud è composta da migliaia di minuscoli scuretti fotosensibili che dovrebbero aprirsi e chiudersi a seconda dell’intensità della luce, evocando l’aspetto dei moucharabiyah, i tradizionali balconi moreschi. Purtroppo, il sistema computerizzato che gestisce i piccoli diaframmi d’acciaio ha la tendenza a bloccarsi, così è difficile vederlo in azione.<img src="img/71.jpg" alt="" class="type1-img1"/><br><br>Mostre, film e concerti di artisti importanti del mondo arabo richiamano il bel mondo parigino, mentre un museo aperto di recente illustra cinque temi — gli arabi, il sacro, la città, la bellezza, la vita quotidiana — usando la collezione di ceramiche di fattura squisita, manufatti in metallo e tessuto. Ci sono una biblioteca, un centro multimediale e una libreria con un’ottima scelta di musica araba. La terrazza al nono piano regala uno dei panorami più belli in città: il fiume e l’abside di Notre-Dame. Al caffè- ristorante Le Moucharabieh servono tè alla menta e dolcetti, ma se volete mangiare e al contempo godervi il panorama dovrete sedervi al più formale e costoso ristorante libanese Le Ziryab.</p>
			</div>
		</div>
	</div>
	</div>
</body>
</html>