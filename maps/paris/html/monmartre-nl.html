<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body bgcolor="#FFFFFF">
<div class="content">
	<div class="text-part">
		<h3>Montmartre ligt boven de stad op een heuvel in het noordelijke 18de arrondissement. Het belangrijkste herkenningspunt, zichtbaar vanuit de hele stad, is de Sacré-Coeur, die La Butte bekroont alsof een overenthousiaste pâtissier zich niet kon inhouden met het suikerglazuur. </h3>
		<p class="first-letter">D</p>
		<p>e hellingen rond het metrostation Abbesses ademen nog iets van de sfeer van het dorp dat hier ooit lag, maar anders dan de meeste dorpen heeft Montmartre een gevarieerde en dynamische bevolking, afwisselend links, trendy en armoedig. Tussen Montmartre en de Grands Boulevards die de rand van het eigenlijke stadscentrum aangeven, strekken zich het 9de (neuvième) en het 10de (dixième) arrondissement uit. Door hun 19de-eeuwse architectuur en bijna totale gebrek aan groene ruimtes lijken ze erg op elkaar, hoewel het 9de grotendeels verfijnd en goed onderhouden is en het 10de vooral rumoerig en sjofel. Het 9de arrondissement herbergt twee bekoorlijke musea, het Musée Moreau en Musée de la Vie Romantique, die gewijd zijn aan de artistieke bloeiperiode die het arrondissement in de 19de eeuw doormaakte. De noordrand van het 9de, rond Pigalle, net onder La Butte Montmartre, is beroemd om zijn variétévoorstellingen en seksshows. Het 10de heeft veel winkels, restaurants en etnische markten, vooral in het arme, grotendeels Afrikaanse quartier Goutte d'Or, ten oosten van Montmartre. Ook een goede plek om te eten is het bourgeois Batignolles, net ten westen van Montmartre.</p><div class="note">Ondanks het feit dat het een van de grootste toeristische trekpleisters van Parijs is, heeft Montmartre verrassend genoeg nog iets van zijn dorpse oorsprong behouden.
Het is een ongewoon trotse en hechte buurt, met weinig auto’s. 
</div><p>Ondanks het feit dat het een van de grootste toeristische trekpleisters van Parijs is, heeft Montmartre verrassend genoeg nog iets van zijn dorpse oorsprong behouden.
Het is een ongewoon trotse en hechte buurt, met weinig auto’s. Montmartre werd pas in 1860 aan de stad toegevoegd en bloeide vooral van de laatste jaren van de 19de eeuw tot aan de Eerste Wereldoorlog, toen de landelijke charme en lage huren massa’s kunstenaars aantrokken. Sindsdien is het uiterlijk van het quartier nauwelijks veran­derd, vooral dankzij het ondergrondse doolhof van mijnengangen dat de bodem te onstabiel maakt voor nieuwbouw. Nog altijd bieden piepkleine pleintjes onverwachts uitzicht over de daken van het centrum van Parijs, en de atelierramen die je hier en daar passeert herinneren aan het luisterrijke artistieke verleden.
In de tweede helft van de 20ste eeuw raakte La Butte samen met het aan haar voet gelegen Pigalle in verval, en waren pornoshows en semideftige armoe troef, maar beide buurten zijn de afgelopen jaren drastisch verbeterd. De seksshows zijn vervangen door chique nachtclubs en kunstenaars en prostituees hebben plaatsgemaakt voor jongelui en mensen met geld. Het meeste valt er te beleven in de omgeving van het metrostation Abbesses tot aan Pigalle, met de rue des Martyrs als allerhipste straat. Op zondag is de buurt heel levendig, maar op maandag is het er een dooie boel.
De meeste bezoekers gaan meteen naar de Sacré-Coeur, via de trap of met de kabeltrein (met gewone metrokaartjes). Neem je liever een minder toeristische route, vertrek dan vanaf de place des Abbesses, waar je volop leuke kleine bars en café-restaurants tegenkomt.</p><p>De Parijse dichter Jacques Roubaud vergeleek de Sacré-Coeur met een grote zuigfles voor de engelen. En inderdaad is het een mierzoete suikertaart van Franse en Byzan­tijnse bouwkunst, maar toch zijn de puistige toren en witte ijscokoepel een wezenlijk onderdeel geworden van de skyline van Parijs. De plek is al heilig sinds de Romeinen er Mars en Mercurius vereerden, maar met de bouw van de huidige tempel werd pas begonnen in 1875, nadat de katholieke kerk een nationale inzameling had gehouden als boetedoening voor de ‘misdaden’ van de Commune (zie kader hieronder). De gedwarsboomde oppositie, waartoe Clemenceau hoorde, nam uiteindelijk wraak door de ruimte aan de voet van de monumentale trap square Willette te noemen, naar de lokale kunstenaar die op de dag van de inwijding opdraafde om ‘Lang leve de duivel!’ te roepen.
Het interieur is hopeloos neobyzantijns, en behalve het carillon — inclusief Frankrijks grootste klok van 19 ton — en een verzameling heilige relikwieën uit heel Frankrijk, is het uitzicht vanaf de top het enige opwindende aan de Sacré-Coeur. De poort naar de trap — met 300 treden is het een steile en claustrofobische klim — vind je onder de westflank van de kerk. Je hebt kleingeld nodig voor de kaartjesmachine bij het draaihek. Eenmaal boven ben je bijna net zo hoog als de EifFeltoren en kun je de hele stad overzien, een brede platte schaal omringd door lage heuvels, met torenflats in de hoeken.
</p>

		<div class="bgbot">&nbsp;</div>
	</div>
</div>


</body></html>