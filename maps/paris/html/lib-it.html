<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Le quattro enormi torri in vetro a forma di L agli angoli dell’edificio avrebbero dovuto assomigliare a libri aperti. (Tra la derisione di molti, si dovettero aggiungere delle persiane per proteggere le collezioni dai danni causati dall’esposizione solare.) </h3>
		<p class="first-letter">L’</p>
		<p>attrazione architettonica del nuovo quartiere Paris Rive Gauche è la Bibliothèque Nationale de France, che Mitterrand riuscì a inaugurare (ma non ad aprire) nel 1996, poco prima di morire. Allestisce mostre eccellenti e le sale di lettura al livello “haut- jardin” sono aperte a chi ha più di 16 anni. (La collezione di giornali stranieri è notevole.) Il livello “jardin” al piano inferiore è riservato ai ricercatori e il giardino è vietato a tutti.<br><br>
Le quattro enormi torri in vetro a forma di L agli angoli dell’edificio avrebbero dovuto assomigliare a libri aperti. (Tra la derisione di molti, si dovettero aggiungere delle persiane per proteggere le collezioni dai danni causati dall’esposizione solare.) Salendo le scale di legno intorno alla biblioteca, però, la prospettiva cambia. Vista dall’alto, si ha l’impressione di essere sopra un’immensa pineta con le pareti di vetro che lasciano filtrare la luce del sole nei piani sottostanti: è come trovarsi sul ciglio dì un burrone. Si tratta di una concezione originale, che rispecchia le intenzioni dell’architetto Dominique Perrault di combinare “rigore ed emozione, per infondere dignità e forza d’animo all’architettura della Francia”. I più cinici penseranno che i tiranti di acciaio applicati per evitare lo sradicamento degli alberi non siano poi così dignitosi.
 
.
		<div class="bgbot">&nbsp;</div>
	</div>
</div>


</body></html>