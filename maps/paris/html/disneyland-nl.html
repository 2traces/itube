<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Disneyland ligt slechts 25 km ten oosten van Parijs en is dus geschikt als dagtrip.</h3>
		<p class="first-letter">K</p>
		<p>inderen vinden Disneyland Parijs helemaal te gek, daar is geen twijfel over mogelijk. Wat hun ouders of verzorgers ervan vinden is een ander verhaal, hoewel de meeste volwassenen bij het zien van een bekende stripfiguur toch wel moeten glimlachen, en een dolle rit in een achtbaan is op elke leeftijd spannend. Disneyland ligt slechts 25 km ten oosten van Parijs en is dus geschikt als dagtrip. Het complex bestaat uit drie gedeelten: het Disneyland Park (het oorspronkelijke Magic Kingdom met de meeste attracties), het Walt Disney Studios Park, waarin de wereld van de tekenfilm wordt nagebootst, inclusief een paar attracties, en het amusementscentrum Disney Village. Er is ook een groot outletwinkelcentrum, pardon, 'dorp': La Vallée Outlet. Tussen het winkelcentrum en de Disneyhotels rijdt een regelmatige pendeldienst.
</p>
<div class="note">Kinderen vinden Disneyland Parijs helemaal te gek, daar is geen twijfel over mogelijk. Wat hun ouders of verzorgers ervan vinden is een ander verhaal, hoewel de meeste volwassenen bij het zien van een bekende stripfiguur toch wel moeten glimlachen, en een dolle rit in een achtbaan is op elke leeftijd spannend. </div>
<p>Er is weinig Frans aan Disneyland — daarvoor moet je in het Parc Astérix zijn — ho ewel het kasteel van Doornroosje deels gebaseerd is op een illustratie uit het middeleeuwse handschrift Les Très Riches Heures du Duc de Berry, en je hier en daar een kraampje tegenkomt waar je crêpes kunt kopen. Verder is het eten bijna overal Amerikaans en vaak valt het tegen. De uitleg en teksten in de theaterach­tige attracties zijn bijna altijd in het Frans, hoewel er op een bord wel samenvattingen in andere talen worden gegeven. Bij de meeste attracties waarbij gesproken wordt, zijn koptelefoons met Engelstalige uitleg beschikbaar.</p><p>
De beste tijd voor een bezoek is op een weekdag buiten de vakanties. Je kunt dan meestal alles doen wat je wilt, hoewel het geen pretje is om bij nat of koud weer door het park te lopen of om in de rij te staan. Op andere dagen moet je midden op de dag vaak lang wachten, hoewel de populairste attracties gebruikmaken van de ‘Fastpass’: een speciaal ticket waarmee je een plaats kunt reserveren.
</p><p>Disneyland Park<br>
Main Street USA stelt een Amerikaanse straat uit rond 1900 voor. Hij loopt vanaf Town Square, net voorbij de draaihekken bij de ingang, naar het Central Plaza, het middel­punt van het park. Links van Main Street ligt Frontierland, en dan met de klok mee Adventureland, Fantasyland en Discoveryland. Het kasteel, pal tegenover Main Street aan de andere kant van het Central Plaza, maakt deel uit van Fantasyland. Er rijdt een stoomtrein door het park die bij elk ‘land’ en bij de hoofdingang stopt.
</p><p>
Hierna staan bijna alle attracties beschreven, soms met waarschuwingen, maar het blijft lastig: wat het ene kind opwindend vindt, vindt een ander kind misschien eng. Voor de allerjongsten is Fantasyland waarschijnlijk het leukst. Er zijn geen lengterestricties en de attracties zijn doorgaans rustig. De drie andere parken hebben elk een achtbaan en een thema: in het tropische Adventureland zijn dat piraten, Frontierland speelt zich af in het wilde Westen en in Discoveryland ligt de nadruk op techniek en het ruimtetijdperk. Er zijn weinig groene ruimtes, al heeft Adventureland wel een paar lommerrijke hoekjes, en bij de rivier in Frontierland zijn een paar zitjes. Gelegenheden voor een middagslaapje zijn beperkt, en daarom is het misschien slim om ook voor een iets ouder kind een buggy te huren.
</p><p>
Main Street USA<br>
Main Street is eigenlijk een enorme winkelstraat alleen voor sponsors van Disney. Probeer er maar eens doorheen te lopen zonder een van de volgende dingen te kopen: een ballon, een hoed met je naam erop geborduurd, een ijsje, portretsilhouetten van je kinderen, de Wall Street Journal uit 1902, een Donald Duck-pak, een paar muffins en een complete set Disneyfiguren van porselein, metaal, plastic rubber of wol. Te voet kom je Main Street het snelst door (als het niet te druk is), al staan er altijd bus- sen, trams, paardentrams en brandweerauto’s klaar, plus Disneys pièce de résistance, de stoomtrein, waarvoor bij Main Street Station de langste rij staat.

</p>
		<div class="bgbot">&nbsp;</div>
	</div>
</div>


</body></html>