<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<p class="first-letter">H</p>
		<p>et Centre Pompidou, lokaal ook wel Beaubourg genoemd, dat jaarlijks meer dan vijf miljoen bezoekers trekt, lijkt wel te voldoen aan de bedoeling van zijn stichter Georges Pompidou: een museum voor moderne kunst van wereldklasse en een mul­tidisciplinair kunstcentrum. Bij de opening werd het echter met gemengde gevoelens ontvangen. Een criticus noemde het een olieraffinaderij. Het ontwerp is inderdaad extreem. De architecten Renzo Piano en Richard Rogers wilden iets dat meer open en toegankelijk was dan de gebruikelijke gesloten schatkamers en dus stroopten zij de ‘huid’ van het gebouw en legden alle ‘botten’ bloot. De infrastructuur werd aan de buitenkant geplaatst: tunnels voor roltrappen en buizen voor nutsvoorzieningen, met een kleurcode voor de functie, slingeren zich langs de buitenkant en geven het gebouw zijn bizarre uiterlijk.
De grootste attractie is het uitstekende museum voor moderne kunst, het Musée National d'Art Moderne. Het is het grootste van Europa met zo’n 65.000 werken.
</p>
		<p>Slechts een fractie van de werken kan tegelijk worden tentoongesteld en de stukken zijn dan ook bij toerbeurt te zien. Sinds de opening in 2010 van de zustergalerie, het Pompidou Metz, zijn er nu wel veel meer te zien. Op de vierde en vijfde verdieping vind je de collectie, op de zesde de tijdelijke exposities. Een van de extras van een bezoek is dat je door een doorzichtige roltrap langs de buitenkant van het gebouw omhooggaat en prachtig uitzicht op de stad hebt. Het uitzicht vanuit restaurant Georges op de zesde verdieping is al net zo mooi. Op de lagere verdiepingen zijn bioscopen, een ruimte voor voorstellingen en de BPI, de Bibliothèque publique d'information met een indrukwekkende verzameling van 2500 tijdschriften, ook buitenlandse, 10.000 cd' s en 1500 documen­taires.</p>

		<div class="bgbot">&nbsp;</div>
	</div>
</div>


</body></html>