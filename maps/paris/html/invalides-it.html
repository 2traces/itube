<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>L’ampia Esplanade des Invalides scende maestosa dal Pont Alexandre III alla cupola dorata dell’Hôtel des Invalides, sede del Musée de l'Armée e della tomba di Napoleone.</h3>
		<p class="first-letter">L’</p>
		<p>interno vanta splendide sale gotiche con il soffitto a volta, tra cui la Salle des Gens d’armes, costruita fra il 1310 e il 1315. L’angolo più lontano è separato da una griglia di ferro; durante la Rivoluzione l’area era riservata ai pailleux, i prigionieri che non si potevano permettere di corrompere una guardia per avere una cella privata e dovevano dormire sulla paglia (paille).<br><br><div class="note">Nonostante l’aspetto maestoso, l’Hôtel fu costruito per gli invalidi di guerra durante il regno di Luigi XIV, le cui numerose campagne estere assicuravano un flusso costante di feriti. La statua che lo ritrae a cavallo è sistemata sotto la possente arcata centrale dell’edificio.</div><p>
Nonostante l’aspetto maestoso, l’Hôtel fu costruito per gli invalidi di guerra durante il regno di Luigi XIV, le cui numerose campagne estere assicuravano un flusso costante di feriti. La statua che lo ritrae a cavallo è sistemata sotto la possente arcata centrale dell’edificio. L’Hôtel è una sorta di caserma costruita nel solenne stile architettonico della reggia di Versailles, priva di orpelli decorativi — eccezion fatta per cupola dorata e nondimeno grandiosa. 
<br><br>
Les Invalides ospita oggi il Musée de l'Armée, il museo nazionale della guerra. A causa del fossato che circonda il complesso, è possibile accedere all’edificio solo dai lati nord o sud; la biglietteria si trova nell’ala sud-ovest, di fronte all’Eglise du Dôme.<br><br>

Les Invalides ospita oggi il Musée de l'Armée, il museo nazionale della guerra. A causa del fossato che circonda il complesso, è possibile accedere all’edificio solo dai lati nord o sud; la biglietteria si trova nell’ala sud-ovest, di fronte all’Eglise du Dôme.
<br><br>
Dalle armi antiche a Napoleone III<br>
La metà nord del museo, ai due lati del cortile anteriore, è una tradizionale successione di uniformi e armi. Nell’ala ovest, il refettorio (notate l’altezza del soffitto) e l’arsenale ospitano un’impressionante collezione di armature e di armi medievali e rinascimentali, comprese la maglia realizzata per Francesco I, un uomo imponente per l’epoca, e una piccola sala poco illuminata che ospita armi orientali splendidamente lavorate. L’ala est, che copre gli anni 1643-1871, è piuttosto tetra, a eccezione del brillante ritratto di Napoleone sul trono, opera di Ingres, conservato nella stanza che raccoglie gli effetti personali dell’imperatore — in particolare la tenda che usava durante le campagne militari e gli irrinunciabili cappello e impermeabile. La collezione di modellini di porri e cittadine fortificate francesi nel Musée des Plans-Reliefs, all’ultimo piano, è sorprendentemente interessante. Di fatto erano gigantesche mappe a tre dimensioni, create a partire dal tardo Seicento per mettere a punto i piani di difesa e stabilire la posizione dell’artiglieria. La luce verde che illumina il lungo attico simile a una galleria crea un’atmosfera inquietante. Mancano solo gli eserciti in miniatura.
<br><br>
Le guerre mondiali<br>
La sezione “moderna” sostiene la visione ultraconservatrice della storia francese moderna: quella per la quale dopo 70 anni di lotta contro l’aggressore tedesco la Patrie è finalmente uscita vittoriosa. Il settore dedicato al periodo dal 1871 alla Prima guerra mondiale si concentra sulle mappe, le uniformi e la strategia. Gli orrori — 10 milioni di soldati, di cui 1.370.000 francesi — sono rappresentati solo dalle armi chimiche, dai mitragliatori e dalle granate che li provocarono. Il settore sulla Seconda guerra mondiale è più emozionante. I cimeli di guerra e l’avvincente materiale audiovisivo ben documentano le battaglie, la Resistenza e la Liberazione. E una sezione che ha un forte impatto emotivo sui visitatori, i quali ne escono convinti che la liberazione della Francia sia stata opera personale del generale de Gaulle. Tale impressione è rafforzata dall’agiografico Historial de Gaulle, nel seminterrato, che celebra l’uomo e il mito utilizzando audiovisivi ultratecnologici e schermi interattivi.
</p>
		<div class="bgbot">&nbsp;</div>
	</div>
</div>


</body></html>