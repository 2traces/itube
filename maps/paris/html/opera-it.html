<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>In posizione arretrata rispetto a boulevard des Capucines c’è la fulgida Opéra de Parisv —	più nota corne Opéra Garnier per distinguerla dal più nuovo teatro lirico alla Bastille. Costruita tra il 1865 e il 1872 per volere di Napoleone III, sorge alla sommità di avenue de l’Opéra.</h3>
		<p class="first-letter">L’</p>
		<p>architetto Charles Garnier, commemorato dal busto dorato di Carpeaux sul lato di rue Auber, attinse elementi da ogni stile esistente e riuscì a dar vita a un edificio ricco di fregi e ornamenti quale Parigi non aveva mai visto. Quando l’imperatrice Eugenia, sconcertata di fronte a tanto eclettismo, chiese di quale stile si trattasse, Garnier rispose: “Dello stile Napoleone III”! Di sicuro, se c’è un edificio simbolo del Secondo Impero, è questo — con la sua ostentazione di ricchezza e un tocco di volgarità. Il teatro fu completato solo nel 1875, dopo che il Secondo Impero era stato spazzato via dalla Terza Repubblica, e persino Garnier dovette pagare il biglietto per assistere alla serata inaugurale. Uno dei motivi per cui la costruzione andò tanto per le lunghe (i lavori durarono 14 anni) fu la scoperta di una falda freatica che si dovette prosciugare e sostituire con un enorme pozzo in cemento. La scoperta diede origine alla leggenda di un lago sotterraneo, resa famosa dall’opera di Gaston Leroux II fantasma dell'Opera.

</p>
<div class="note">L’architetto Charles Garnier, commemorato dal busto dorato di Carpeaux sul lato di rue Auber, attinse elementi da ogni stile esistente e riuscì a dar vita a un edificio ricco di fregi e ornamenti quale Parigi non aveva mai visto. Quando l’imperatrice Eugenia, sconcertata di fronte a tanto eclettismo, chiese di quale stile si trattasse, Garnier rispose: “Dello stile Napoleone III”!</div>
<p>La facciata è un fantasioso miscuglio di marmo bianco, rosa e verde, colonne, cavalli rampanti, angeli alati e busti dorati di compositori. Il gruppo scultoreo a destra dell’ingresso, La Danse di Carpeaux, creò non poco scalpore per la franca sensualità delle statue; un contestatore scandalizzato si spinse a scagliare dell’inchiostro nero sulla coscia carnosa della ballerina nuda. 
</p>
<p>L’interno, opulento, con ampi saloni ricchi di marmi, ori e specchi, fu concepito per offrire alla buona società del Secondo Impero uno spazio adeguatamente grandioso dove incontrarsi e apparire. L’auditorium è un trionfo di velluti rossi e foglie dorate, con uno spettacolare lampadario a bracci; il variopinto soffitto fu affrescato nel 1964 da Marc Chagall con scene tratte da opere e balletti di fama mondiale, intrecciate con vedute dei più celebri monumenti parigini. Gli interni, compreso l’auditorium, si possono visitare a meno che non ci siano prove in corso; l’orario migliore per la visita è fra le 13 e le 14. Il biglietto d’ingresso comprende anche l’accesso alla Bibliothèque- Musée de l'Opéra, con plastici del teatro, terribili dipinti ottocenteschi e mostre temporanee un po’ migliori sul mondo dell’opera. Nel negozio, tra cartoline e oggetti vari troverete uno dei souvenir più insoliti di Parigi: il miele degli alveari di un ex macchinista del teatro, Jean Paucton, collocati sul grande tetto di rame e zinco; le sue 125.000 api suggono il nettare dai fiori di parchi, cimiteri e balconi della città, e producono circa 300 kg di miele all’anno.
</p>
		<div class="bgbot">&nbsp;</div>
	</div>
</div>


</body></html>