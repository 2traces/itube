<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Il métro è lo specchio di Parigi. Basta scendere nella rete sotterranea per rendersi conto della varietà etnica e sociale che contraddistingue la città. Il centro brulica di cittadini bianchi e ricchi, ma i franciliens che vivono al di là del périphérique - donne con i veli islamici, ragazzini delle case popolari, operai in tuta da lavoro - usano quasi tutti il métro per spostarsi.</h3>
		<p class="first-letter">E</p><p> ogni nuovo gruppo di immigrati che scappa da una zona di conflitto invia un'ondata di suonatori ambulanti giù nelle gallerie.
Il métro è un mondo e ha i suoi codici di comportamento: quando il vagone è troppo affollato, tutti sanno che non si devono utilizzare gli strapontins accanto alle porte ed è per tacito accordo che solo chi è veramente di fretta fa i gradini sulle scale mobili. I parigini hanno un loro stile anche nel viaggiare in metropolitana: notate, ad esempio, l'abile gioco di polso con cui alzano la levetta di apertura delle porte appena prima che il treno si fermi. Per i turisti le caratteristiche migliori del métro sono l'affidabilità - tranne in caso di sciopero - e il costo.<br><br>

Nel mondo, però, il métro è noto non tanto per i suoi codici sociali quanto per gli splendidi cartelli e ingressi art nouveau progettati da Hector Guimard nel 1900. Come è spesso accaduto per altri simboli, inizialmente i parigini non ne rimasero molto colpiti, e anzi paragonarono le robuste ringhiere e lampioni di Guimard ai minacciosi tentacoli di un celenterato. Le ultime tre stazioni complete di Guimard, con tanto di copertura in vetro ancora intatta, sono Abbesses, sotto Montmartre; Porte Dauphine, ai margini del Bois de Boulogne; e dal 2000 l'ingresso di place Saint-Opportune della fermata Châtelet. Alcune stazioni hanno tratti distintivi anche alfinterno: ad esempio, le originali lampade multicolore a Bonnes Nouvelles; i palloni luminosi appesi a Cité; le teche museali all'ingresso della stazione Palais-Royal-Musée-du-Louvre; le decorazioni in rame che ricordano l'interno di un sottomarino fantascientifico ad Arts-et-Métiers; le sculture di Rodin a Varennes; le proiezioni di libri a fumetti a Saint-Germain-des-Prés; i cartoni d'epoca a Bastille; e le decorazioni a Concorde - qui, con una lettera per ogni piastrella, è riportata la Dichiarazione universale dei diritti dell'uomo.
<br><br>
Dal punto di vista tecnologico, il métro è uno dei più avanzati al mondo, anche se oggi i famosi vagoni su gomma viaggiano solo sulle linee 1,4,6,11 e 14. La linea 1 è oggi provvista di impianti di aria condizionata di ultima generazione e carrozze articolate senza divisioni, mentre sulla nuova ed elegantissima linea 14 i treni sono senza conducente e offrono un insolito punto di vista delle gallerie. Ci sono anche altri passatempi da métro più elevati. Lo scrittore Jacques Jouet e il gruppo letterario d'avanguardia Oulipo hanno inventato un sistema per comporre poesie "metropolitane": scrivere un verso ogni volta che il treno è fermo e pensare al successivo quando il treno è in movimento.
</p>
		<div class="bgbot">&nbsp;</div>
	</div>
</div>


</body></html>