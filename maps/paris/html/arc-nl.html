<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Als je de 280 treden naar de top opklimt, word je royaal beloond met panorama’s. Het mooist is het rond de avondschemering op een zonnige dag wanneer het marmer van de Grande Arc de la Défense schittert in de ondergaande zon en het Louvre in warm licht baadt.</h3>
		<p class="first-letter">D</p>
		<p>e Arc de Triomphe staat in het midden van de place Charles-de-Gaulle, beter bekend als de place de l’Etoile, een enorme rotonde. Hij is gemodelleerd naar de oude Romeinse triomfbogen en kolossaal. De Arc werd door Guy de Maupassant in zijn roman Bel Ami bezongen als ‘een vormeloze reus op twee monsterlijk lange benen, die eruitziet alsof hij elk moment kan weglopen over de Champs-Elysées’. Napoleon begon in 1806 met de bouw als eerbetoon aan zijn Grande Armée, maar de Arc werd pas in 1836 voltooid door Louis-Philippe die hem aan het Franse leger in het algemeen opdroeg. Later mar­cheerden Duitse legers onder de Arc door om de Fransen te vernederen. Na de Prui­sische triomftocht in 1871 ontstaken de Parijzenaars vuren onder de Arc en langs de Champs-Elysées om de ‘bezoedeling’ door de Duitse laarzen weg te poetsen. Bij de Arc, nog steeds een krachtig symbool van de militaire macht van Frankrijk, begint de jaar­lijkse parade op quatorze juillet, een pompeus defïlé van tanks, wapens en vlaggen.</p>
		<div class="note">Napoleon begon in 1806 met de bouw als eerbetoon aan zijn Grande Armée, maar de Arc werd pas in 1836 voltooid door Louis-Philippe die hem aan het Franse leger in het algemeen opdroeg. Later mar­cheerden Duitse legers onder de Arc door om de Fransen te vernederen.
</div>
		<p>Elke avond om half zeven vindt er een schrijnende ceremonie plaats bij de Arc de Triomphe. Dan wakkeren oorlogsveteranen de vlam aan bij het graf van een onbe­kende soldaat die in de Eerste Wereldoorlog is gesneuveld. Zelfs tijdens de bezetting door de nazi’s op 14 juni 1940 ging dit door. Om half zeven die dag zagen de Duitse troepen rond de Arc de Triomphe verbaasd twee oudere Franse soldaten in volledig uniform op hen afkomen. De Duitsers gingen instinctief in de houding staan toen Edmond Ferrand, bewaker van de Eeuwige Vlam, en André Gaudin, lid van het comité van de vlam, plechtig voor de vlam salueerden. De in verlegenheid gebrachte Duitsers volgden hun voorbeeld.</p>
		<div class="bgbot">&nbsp;</div>
	</div>
</div>


</body></html>