<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>La cattedrale di Notre-Dame si erge sopra l’île de la Cité come una grande nave ancorata a terra da immensi archi rampanti. Capolavoro gotico, fu eretta sul sito della cattedrale merovingia di Saint-Etienne, a sua volta edificata dove sorgeva un tempio romano dedicato a Giove. </h3>
		<p class="first-letter">L</p>
		<p>a costruzione iniziò nel 1160 per volontà del vescovo Maurice de Sully e fu completata intorno al 1345. La scuola della cattedrale divenne presto uno dei centri del potere ecclesiastico e da essa uscirono, nei secoli XIII e XIV, ben sei pontefici; in seguito perse d’importanza a favore di altre sedi, come Rheims e Saint-Denis. L’edificio cadde poi in declino e visse i momenti peggiori all’epoca della Rivoluzione, quando il fregio dei re dell’Antico Testamento, sulla facciata, fu danneggiato da entusiasti rivoluzionari che scambiarono le effigi per i ritratti dei reali di Francia. Il prestigio della cattedrale fu in parte ripristinato da Napoleone, che nel 1804 vi si fece incoronare imperatore; purtroppo le pareti erano così malridotte che bisognò coprirle con tendaggi per fornire uno sfondo adeguato all’evento.</p>
		<div class="note">Intorno al 1820, grazie alla petizione redatta da Victor Hugo, si diede il via all’ormai indispensabile restauro. Hugo aveva sollevato l’interesse pubblico con il romanzo Notre-Dame de Paris, nel quale deplorava il miserabile stato in cui versava l’edificio (l’architettura gotica era molto apprezzata dagli scrittori romantici, per i quali le navate delle grandi cattedrali erano il rifugio ideale per le “anime tormentate”)</div>
		<p>Intorno al 1820, grazie alla petizione redatta da Victor Hugo, si diede il via all’ormai indispensabile restauro. Hugo aveva sollevato l’interesse pubblico con il romanzo Notre-Dame de Paris, nel quale deplorava il miserabile stato in cui versava l’edificio (l’architettura gotica era molto apprezzata dagli scrittori romantici, per i quali le navate delle grandi cattedrali erano il rifugio ideale per le “anime tormentate”). I lavori furono affidati all’architetto Eugène Viollet-le-Duc, il cui intervento fu esteso e coscienzioso — anche troppo per qualcuno: ripristinò le statue della facciata (quelle originarie sono oggi al Musée National du Moyen-Age) e aggiunse la guglia e i doccioni dall’aspetto minaccioso che si possono ammirare da vicino se si ha l’ardire di salire in cima alle torri. Come commiato, Viollet-le-Duc aggiunse una statua con le proprie fattezze tra le file di angeli sul tetto: è l’unica con lo sguardo rivolto al cielo.<br><br>

La facciata<br>
La facciata è l’elemento esterno che più desta meraviglia. L’influenza romanica è ancora ben visibile, in particolare nella solida forma a H, ma l’impressione generale è di leggerezza e armonia, grazie anche al rosone centrale, simile a una filigrana, e alla galleria sovrastante. Tra le magnifiche sculture sopra i portali, la più sorprendente è forse il Giudizio Universale, sopra il portale centrale: la parte inferiore del fregio è un turbinio di figure in movimento, con i morti che si rialzano dalle tombe; nella parte superiore, Cristo presiede al giudizio, inviando i giusti (a destra) al paradiso e gli empi (a sinistra) all’inferno. L’arco è contornato da figure di angeli dallo sguardo vispo e malizioso (si pensa che a fare da modelli siano stati i ragazzi del coro dell’epoca). Il portale di sinistra ritrae Maria incoronata da Cristo; nella parte inferiore, scene della vita della Vergine. Il portale di destra raffigura la Vergine in trono e, più in basso, episodi della vita di sant’Anna (madre di Maria) e della vita di Cristo. Tutte le scene sono collegate con maestria le une alle altre per mezzo di artifici visivi e simboli il cui messaggio va al di là della mera storia raccontata: nella scena della Natività, ad esempio, Gesù Bambino è collocato sopra Maria, a significare il suo status, e si trova sull’altare anziché in una mangiatoia, a simboleggiare il suo sacrificio futuro.<br><br>

L'interno<br>

All'interno, ciò che più colpisce è il netto contrasto tra l’oscurità della navata centrale e la luce che illumina i primi pilastri polistili del coro, come a sottolineare la sacralità del luogo. La luce penetra dalle pareti di fondo del transetto, occupate per quasi due terzi da vetrate in cui si aprono due magnifici rosoni color porpora. Le vetrate, i rosoni, le volte e gli altissimi fusti delle colonne che si alzano fino alle linee d’imposta delle volte sono elementi gotici, ma le massicce colonne rotonde e il generale senso di solidità rivelano una decisa influenza romanica. Il tesoro non ha grandi attrattive per chi non sia molto interessato a ostensori e calici ottocenteschi.
Le visite guidate gratuite partono dal bancone all’ingresso. Ogni domenica alle 16 o alle 17 si possono ascoltare concerti d'organo gratuiti; lo strumento, opera del grande costruttore di organi ottocentesco Aristide Cavaillé-Coll, è uno dei migliori di tutta la Francia e ha oltre 6000 canne.
</p>
		<div class="bgbot">&nbsp;</div>
	</div>
</div>


</body></html>