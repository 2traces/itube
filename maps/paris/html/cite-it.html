<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body style="background-color:#fff;">
	<div class="super-cont">

		<div class="container">

			<div class="content">

				<div class="text text-luvr">

					<img class="type-luvr-headimg" src="img/cite.jpg" alt=""/>

					<div class="grad" style="bottom:195px;"></div>

					<hr/>
					<p class="text_full"><span class="head_block">Cité des Sciences  <br>et de l'Industrie</span><span class="header_two"></span><br><br>L’edificio più imponente del parco è la Cité des Sciences et de l'Industrie, un macello abbandonato trasformato dall’architetto Adrien Fainsilber in museo hi-tech. Dall’esterno l’edificio, grande quattro volte il Centre Pompidou, assomiglia a una fortezza in acciaio blu scuro e vetro, con passaggi pedonali che superano il fossato per arrivare velocemente alla Géode. Una volta all’interno, però, i tre temi dominanti - acqua (intorno all’edificio), vegetazione (nelle serre) e luce (che filtra copiosa dai lucernari e dalle vetrate) — ribaltano l’iniziale idea di solidità.<br><br>
Questo è il museo della scienza per antonomasia e merita una visita anche solo per ammirarne gli interni: è tutto fatto di vetro e acciaio inossidabile, con piattaforme, pensiline, ponti e passaggi sospesi; i piani sono collegati da ascensori e scale mobili che salgono intorno all’enorme ambiente centrale con i soffitti alti 40 m. È una struttura colossale, ma è più facile perdere l’orientamento mentale che quello fisico, e il rischio è quello di uscire completamente esausti dal turbinio di immagini e informazioni relative a DNA, quasar, riproduzione batterica, curvatura dello spazio e lanci missilistici. L’ingresso all’edificio è gratuito, così come lo sono alcuni servizi all’interno — i caffè, l’acquario, la mediateca e i documentari in francese nella Salle Jean-Painlevé e nell’auditorium. Il biglietto per Explora (la mostra permanente) è valido tutto il giorno, ma è possibile entrare e uscire solo quattro volte. Il complesso comprende la Cité des Enfants, riservata ai bambini.
<br><br>Explora<br>
Lo spazio espositivo Explora occupa i due piani superiori (la cartina dettagliata è disponibile al bancone al piano terra) e accoglie sia le mostre temporanee sia quella permanente, divisa in venti unità che esplorano vari temi, tra cui l’acqua, gli oceani, l’universo, le automobili, l’aeronautica, l’energia, le immagini, i geni, il suono, la matematica, la luce e la materia. C’è anche una sezione dedicata alle scoperte scientifiche più recenti. L’enfasi è posta sull’esplorazione, per la quale si utilizzano computer interattivi, programmi multimediali, video, ologrammi, modelli animati e giochi.
<br><br>
Al piano 1, un classico esempio di teoria del caos introduce la sezione di matematica. La Fontaine Turbulente è una ruota di recipienti di vetro che gira sotto l’azione dell’acqua e nella quale il cambio tra rotazione oraria e rotazione antioraria è imprevedibile dopo 2 min. Nella sezione Les Sons potete guardare il video di una mascella ai raggi X con tanto di apparato fonatorio o sedervi in un cubicolo e sentire il corpo pervaso dalle sensazioni fisiche provocate da un temporale che imperversa intorno a voi. I video della sezione L'homme et les gènes spiegano lo sviluppo dell’embrione fino alla nascita del bambino, mentre nella sezione Images potrete manipolare il sorriso della Gioconda utilizzando un programma di simulazione al computer.<br><br>
Al piano 2, il Jeux de Lumière è una serie di esperimenti con i colori, le illusioni ottiche, la rifrazione e simili. Potete entrare anche al planetario.
Al piano terra, il Cinéma Louis-Lumière proietta brevi filmati stereoscopici (3D) ogni mezz’ora; per assistervi dovrete fare la fila. I documentari di argomento generico sono proiettati, in francese, nella Salle Jean-Painlevé (piano -1; gratuito).
Médiathèque<br>
<br><br>
Nella Médiathèque si può scegliere tra oltre 4000 film da guardare alle consolle individuali, ma anche consultare software, libri e riviste a tema didattico. Al piano -1 la Cité des Métiers fornisce informazioni su come trovare lavoro, cambiare carriera, fare corsi di aggiornamento o creare un’impresa. Offre anche consultazioni in loco con personale specializzato. Al piano più basso (-2) potrete mangiare o bere qualcosa di fianco all’acquario dedicato alla vita nel Mediterraneo.
<br><br><br><br><br><br></p>
				</div>
				<div class="wrap">
					<a href="preview://img/31b.jpg">
						<div class="img1c">
							<img src="img/31.jpg" alt="Roman"/>
							<p class="opinion"><strong>Mirage</strong> Modellino a dimensione naturale del jet da combattimento di costruzione francese, illustra i progressi tecnologici realizzati.</p>
						</div>
					
					<a href="preview://img/33b.jpg">
						<div class="img2c">
							<img src="img/32.jpg" alt="Human-headed winged bull (shedu)"/>
							<p class="opinion"><strong>Navicella Ariane</strong> Vi sono esposti affascinanti razzi e stazioni spaziali che mostrano come gli astronauti vengono lanciati nello spazio.</p>
						</div>
					</a>	
					<a href="preview://img/32b.jpg">
						<div class="img3c">
							<img src="img/33.jpg" alt=">Casket, ivory and silver"/>
							<p class="opinion"><strong>Nautile</strong> Uno dei più recenti sottomarini francesi per l’esplorazione scientifica, il Nautile e una delle macchine più sofisticate al mondo e una meraviglia tecnologica.</p>
						</div>
					</a>
				</div>
			</div>
		<img class="imgfoot" src="img/30d.jpg" alt=""/>
		</div>
	</div>
</body>
</html>