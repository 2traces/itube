<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>I bambini ameranno Disneyland Paris - non c'è da dubitarne. Quello che ne penserà chi li accompagna è un altro paio di maniche, ma un momento di svago qui farà spuntare un sorriso anche agli adulti più seri e un giro sulle montagne russe è un'esperienza elettrizzante a tutte le età. Si trova 25 km a est di Parigi e quindi può esere meta di una gita in giornata.</h3>
		<p class="first-letter">В</p>
		<p>Il complesso è diviso in tre grandi aree: parco Disneyland, il Regno Magico con gran parte delle attrazioni più note; parco Walt Disney Studios, un tentativo più tecnologico di ricreare il mondo del cinema di animazione; Disney Village, il complesso dei ristoranti. C'è anche l'ampio centro commerciale - pardon, "village" - di La Vallée Outlet. Le navette fanno la spola tra il parco e gli hotel Disney. </p>
<div class="note">Il primo impatto con Disneyland Paris è Main Street USA, una ricostruzione ideale e un po’ mitizzata di una città statunitense del 1900. </div><p>
Non c`è molto di francese a Disneyland - per questo andate al Parc Astérix —	anche se il castello della Bella Addormentata si ispira a un’illustrazione del manoscritto medievale Les Très Riches Heures du Duc de Berry. Qualche sporadico chiosco prepara crêpes - ma in genere il cibo che si serve è americano e non è granché. I commenti e i sottotitoli (dei film e degli spettacoli) sono in francese. Nelle attrazioni per le quali l’audio è importante, è fornito un dispositivo auricolare con traduzione.
Il momento migliore per la gita è un giorno feriale di bassa stagione, quando riuscirete a provare tutte le giostre che volete, anche se fare la coda e spostarsi da un’attrazione all’altra quando piove o fa molto freddo è faticoso. In altri periodi le code davanti alle attrazioni più popolari sono lunghissime, soprattutto a metà giornata; queste attrazioni però usano il sistema Fastpass.</p><p>

Per pianificare la visita date un’occhiata al sito ufficiale. Ha video e commenti sulle attrazioni, l’elenco completo dei ristoranti, i regolamenti aggiornati sulla statura minima ecc.</p><p> 

Il primo impatto con Disneyland Paris è Main Street USA, una ricostruzione ideale e un po’ mitizzata di una città statunitense del 1900. Porta da Town Square a Central Plaza, il cuore del parco. In senso orario, da Main Street partono Frontierland,
Adventureland, Fantasyland e Discoveryland. Il castello, dirimpetto a Main Street dall’altra parte di Central Plaza, fa parte di Fantasyland. Il treno a vapore Railroad attraversa il parco e ferma nelle stazioni di ogni land e all’ingresso principale.

Fantasyland è probabilmente la zona più adatta (ed eccitante) per i più piccoli. Non ci sono restrizioni sulla statura e le giostre sono tutte molto tranquille. Le altre tre aree hanno tutte le montagne russe e un tema: Adventureland ne ha uno tropicale e piratesco; Frontierland è ambientata nel selvaggio West; Discoveryland pone l’accento su tecnologia ed epoca spaziale. Gli spazi verdi sono pochi, anche se Adventureland regala qualche angolino nascosto all’ombra degli alberi e a Frontierland ci si può sedere sulle rive del fiume. Poche sono le occasioni per un sonnellino pomeridiano; noleggiare un passeggino può essere una buona idea.</p><p>

Main Street è un gigantesco centro commerciale di prodotti a marchio Disney. Chissà se riuscirete a percorrerla tutta senza acquistare uno dei seguenti articoli: un palloncino, un cappellino con il proprio nome ricamato, un gelato, i ritratti-silhouette dei bambini, il Wall Street Journal del 1902, un costume da Paperino, qualche dolcetto e un set completo di personaggi Disney in ceramica, metallo, plastica, gomma o lana. Il modo più rapido di uscire da Main Street è a piedi (folla permettendo), ma ci sono sempre a disposizione omnibus, tram, carrozze a cavalli, camion dei pompieri e ovviamente la railroad (ferrovia); le code più lunghe sono a Main Street Station. 

</p>	
	</div>
</div>


</body></html>