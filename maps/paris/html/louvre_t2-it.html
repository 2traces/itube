<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body style="background-color:#fff;">
	<div class="super-cont">

		<div class="container">

			<div class="content">

				<div class="text text-luvr">

					<img class="type-luvr-headimg" src="img/png14h.jpg" alt=""/>

					<div class="grad" style="bottom:195px;"></div>

					<hr/>
					<p class="text_full"><span class="head_block">Cenni storici   <br>delle collezioni </span><span class="header_two"></span>Pittura
La sezione di gran lunga più ampia è quella della Pittura. L’ala Richelieu ospita le collezioni di dipinti francesi e nordeuropei, mentre i lavori italiani e spagnoli, e le grandi tele dell’Ottocento francese sono nell’ala Denon. L’incredibile collezione di stampe e disegni, esposti a rotazione perché suscettibili alla luce, è distribuita in sale di entrambe le ali.<br><br>

Pittura francese<br>
Il percorso cronologico della pittura francese inizia al secondo piano dell’ala Richelieu e prosegue intorno alla Cour Carré nell’ala Sully. Illustra lo straordinario sviluppo dell pittura francese dalle prime e spigolose opere prerinascimentali fino a Corot, i cui paesaggi anticipano l’Impressionismo.
<br><br>
Medioevo e Rinascimento<br>
Pochi sono i lavori precedenti al Rinascimento. C’è qualche intrigante ritratto di sovrani francesi, come il Ritratto di Giovanni il Buono, di stile senese, l’emaciato Carlo VII di Jean Fouquet e due nobili ritratti di Francesco I, il re che chiamò a corte molti artisti italiani, opera di Jean Clouet. Ammirate la strana atmosfera delle due Scuole di Fontainebleau (sale 9 e 10), profondamente influenzate dal Manierismo italiano. Provocatoriamente erotici sono i ritratti di due amanti reali: in quello della Prima scuola di Fontainebleau (1530 circa), Diane de Poitiers, amante di Enrico II, è ritratta seminuda nelle vesti della dea cacciatrice Diana; in quello della Seconda scuola (1590 circa), Gabrielle d’Estrées, favorita di Enrico IV, è ritratta mentre fa il bagno insieme alla sorella, che le tiene tra due dita un capezzolo quasi stesse cogliendo una ciliegia.
<br><br>
Classicismo<br>
Uno stile davvero nazionale si affermò solo nel XVII secolo (sale 12-16), con l’entrata in scena di Nicolas Poussin, il maestro indiscusso del Classicismo francese. I suoi dipinti, con soggetti tratti dall’antichità classica e dalla Bibbia, influenzarono profondamente le successive generazioni di artisti. Si pensa che Ipastori dArcadia, in cui quattro personaggi cercano d’interpretare l’iscrizione Et in Arcadia ego (“Anch’io in 
Arcadia’), stia a significare che la morte esiste persino in paradiso. Nelle sale successive farete indigestione di Classicismo; soffermatevi in particolare sui ritratti di Hyacinthe Rigaud, il cui Luigi XIVriesce a mostrare lo strapotere terribile del re, e di Philippe de Champaigne, presente con un imponente ritratto del cardinale Richelieu, suo mentore. Più singolari sono i dipinti di Georges de la Tour (sale 28 e 29) e dei tre fratelli Le Nain (l’intenso Rinnegamento di Pietro fu acquistato dal Louvre nel 2010). Delle opere di De la Tour, Il baro si caratterizza per l’inquieta compostezza delle figure e per la strana mancanza di profondità, mentre il San Giuseppe falegname è un lavoro più tipico dello stile del pittore, misticamente illuminato com’è da un’unica candela.
<br><br>
Dal Rococò al Realismo<br>
Dopo le ampollosità classicistiche di Le Sueur e di Le Brun, i dipinti Rococò di Watteau, più personali e ricchi di movimento, sono un sollievo, al pari delle intense nature morte di Chardin, in particolare La razza, e gli ispirati bozzetti di Fragonard noti come Figure di fantasia, che l’artista avrebbe realizzato in appena un’ora. Dal tratto sud dell’ala Sully sino alla fine di questa sezione spira il vento freddo del Neoclassicismo di artisti postrivoluzionari quali Gros, Gérard, Prud’hon, David e Ingres, così diverso dal sentimentalismo di Greuze e dal Romanticismo di Géricault e Delacroix. I raffinati ritratti di Ingres erano assai richiesti all’epoca, ma oggi sono più apprezzati i nudi: le bagnanti dipinte nel 1808 e nel 1828 e il Bagno turco (sala 60), al tempo stesso sensualissimo e astratto. L’ultima serie di sale comprende dipinti di Millet, Corot e della Scuola di Barbizon, precursori dell’Impressionismo. Le opere d’arte posteriori al 1848 sono conservate al Musée d’Orsay. 
<br><br>
Pittura italiana<br>
La sorprendente collezione italiana occupa gran parte del primo piano dell’ala Denon, in cima all’Escalier Daru. Subito si incontrano due eleganti affreschi di Botticelli, dipinti per Villa Lemmi vicino a Firenze. Subito oltre, il Salon Carré (sala 3), dai soffitti altissimi, era adibito a spazio espositivo dedicato all’arte contemporanea (fu destinato a questo uso a partire dal primo salon dell’Académie Royale nel 1725); oggi accoglie le opere degli artisti italiani attivi dal Duecento al Quattrocento, ad esempio Giotto, Cimabue e il Beato Angelico, oltre che uno dei modernissimi pannelli della Battaglia di San Romano di Paolo Uccello.
A ovest del Salon, la Grande Galerie si distende a perdita d’occhio, con un parquet lucente e perfetto. Alle pareti sono esposte le opere di tutti i grandi nomi del Rinascimento italiano. Nella prima parte della sala si incontrano Mantegna, presente con l’opulenta Madonna della Vittoria e una miniatura meticolosa della Crocifissione, e poi Giovanni Bellini, Filippo Lippi, Raffaello, Correggio e Tiziano. Appena oltre la prima serie di colonne si trovano La Vergine delle rocce, San Giovanni Battista e Sant’Anna, la Vergine e il Bambino di Leonardo, praticamente ignorati dai visitatori. 
La restaurata Salle des Etats (sala 6) è la rumorosa e affollatissima sala della Gioconda di Leonardo, ma anche dell’immensa tela di Paolo Veronese Le nozze di Cana> che un tempo si trovava nel refettorio del monastero di San Giorgio Maggiore, a Venezia. Sfortunatamente è molto difficile riuscire ad ammirare in pace le altre opere veneziane appese 11 vicino, ma da qui si può continuare fino alle gallerie gemelle dedicate al Nazionalismo e al Romanticismo francesi.
Proseguendo lungo la Grande Galerie, i manieristi sono rappresentati da una bizzarra, ma splendida, opera di Pontormo, Madonna col Bambino, sant’Anna con quattro santi, e da una Pietà di Rosso Fiorentino. Le opere successive sono meno interessanti.
<br><br>
Pittura spagnola<br>
La collezione spagnola occupa la parte finale della Grande Galerie. Per quanto piccola, accoglie qualche gioiello: il Giovane mendicante, di Murillo; la Marchesa di Santa Cruz di Goya; I funerali di san Bonaventura di Zurbaran, che svelano l’ossessione dell’artista per i tessuti. Sarà difficile non essere sedotti dal ritratto dolce e amaro intitolato Lo storpio di De Ribera, o catturati dal genio tormentato della Crocifissione di El Greco. Le scale nella sala 32 scendono al piano terra e alla collezione d’arte proveniente dall’Africa, dall’Asia, dall’Oceania e dalle Americhe.
Nazionalismo francese
Parallele alla Grande Galerie corrono due grandi sale dedicate al Nazionalismo francese postrivoluzionario e al primo Romanticismo. Ufficialmente la sezione si intitola “Dipinti francesi di grande formato” e ospita opere francesi fra le più note. Nella Salle Daru (sala 75) si ammira l’epica Incoronazione di Napoleone I di David, in cui 
Napoleone è ritratto nell’atto di incoronare se stesso e il clero umiliato è relegato sullo sfondo; si stenta a crederlo, ma l’opera avrebbe dovuto far parte di una composizione assai più grande. Nella stessa sala sono appese anche una leonardesca Imperatrice Giuseppina nel parco della Malmaison, di Prud’hon, e qualche tela incredibilmente perfetta di Ingres.
<br><br>
Romanticismo<br>
Nella Salle Mollien (sala 77), la drammatica Zattera della Medusa di Géricault annuncia il Romanticismo. Il quadro narra di un incidente avvenuto al largo delle coste del Senegai nel 1816 e ritrae i sopravvissuti che si disperano e un’imbarcazione che scompare all’orizzonte — nelle parole di uno dei superstiti: “Dal delirio della gioia cademmo in uno stato di profonda prostrazione e dolore”. I quindici uomini ritratti sono gli unici sopravvissuti dei 150 naufraghi saliti sulla zattera; gli altri furono uccisi dalla sete, uccisi oppure mangiati dai compagni. La figura del cadavere riverso a faccia in giù con il braccio teso ricorda lo stile di Delacroix, di cui la sala ospita La libertà che guida il popolo. Questo dipinto è ormai un’icona della Rivoluzione, ma osservando bene i cappelli si intuisce che si tratta della rivoluzione del 1830 (che portò sul trono il “re borghese” Luigi Filippo) e non di quella del 1789. Quando vide il dipinto, Luigi Filippo ordinò subito che venisse nascosto; temeva infatti che potesse far venire strane idee in testa a chi lo ammirava. 
<br><br>
Scultura<br>
La scultura francese occupa i due piani inferiori dell’ala Richelieu, comprese le due corti gemelle coperte da una vetrata. La Cour Marly accoglie i quattro cavalli trionfali che un tempo abbellivano il parco di Marly-le-Roi: i due in cima alle scale furono realizzati da Coysevox per Luigi XIV, gli altri da Costou per Luigi XV. Il pezzo centrale della Cour Puget è il dinamico Milone di Crotone di Pierre Puget, che ritrae un leone intento ad affondare gli artigli nelle tenere carni di Milone.
Le sale attigue illustrano lo sviluppo della scultura francese dalle dolorose crocifissioni romaniche fino ai sublimi lavori ottocenteschi di David d’Angers. Da non perdere sono la borgognona Tomba di Philippe Pot, sostenuta da otto figure dolenti incappucciate (i pleurants); il bassorilievo di Michel Colombe San Giorgio che uccide il drago, di gusto italiano; e i francesissimi bassorilievi scolpiti da Jean Goujon intorno al 1540, più o meno nel periodo in cui lo scultore stava lavorando alla facciata di Lescot per la Cour Carré. A un certo punto ne avrete sicuramente abbastanza dei nudi graziosamente perfetti e dei busti di nobiluomo che affollano questi spazi, anche se l’incantevole Pescatore napoletano di François Rude merita un’occhiata. L’unico antidoto a questa noia è Rodin, le cui opere, però, sono esposte al Musée d’Orsay e al Musée Rodin.
<br><br>
Scultura italiana<br>
La piccola e intensa sezione di scultura italiana riempie la lunga Galerie Michel Ange (sala 4), al piano terra e nel seminterrato dell’ala Denon. Qui troverete audaci capolavori come due degli erotici e tormentati Prigioni di Michelangelo, il Mercurio volante di Giambologna, una Donna con velo di un artista anonimo e l’irresistibile Amore e Psiche di Canova. All’estremità ovest della galleria, il grandioso Escalier Mollien sale alla sezione della Pittura; subito sotto, nelle ex scuderie al piano interrato (sala 1) trovano posto i lavori dei primi scultori italiani, in particolare la Vergine e Bambino circondati dagli angeli di Duccio, e la Galleria Tattile, dove potrete toccare le copie di qualcuna delle sculture più importanti della collezione. Nelle attigue salette A-C sono collocate alcune severe Vergini gotiche di scuola fiamminga e tedesca. 
<br><br>
Arti decorative<br>
L’ampia sezione delle Arti decorative, al primo piano dell’ala Richelieu, presenta i migliori arazzi, ceramiche, gioielli e mobili commissionati dai più facoltosi e influenti mecenati francesi. Si inizia con una statuetta equestre di squisita fattura, che raffigura Carlo Magno (o forse Carlo il Calvo), e si prosegue per 81 sale magnifiche, giungendo infine a un salone decorato in stile Luigi Filippo. Le sale sono disposte in ordine cronologico e attraversarle permette di comprendere l’evoluzione del gusto estetico francese. Molte sono state parzialmente ricreate nello stile di un’epoca particolare e spesso sono prive di visitatori; pertanto non è difficile immaginare di essere piombati in pieno Rinascimento o nel Settecento. Alla fine del percorso si attraversano i magnifici appartamenti del ministro di Stato di Napoleone III (sala 87), un tripudio di tappezzerie raffinate, candelabri immensi e scenografici soffitti affrescati, secondo i dettami del più puro stile Secondo Impero. <br><br><br><br></p></div>
				<div class="wrap">

					<a href="preview://img/t2-1.jpg">

						<div class="img1b">

							<img src="img/img10.jpg" alt="Roman"/>

							<p class="opinion"><strong>Venere di Milo</strong><br> Trovata nel 1820 nell’isola di Milo in Grecia, rappresenta idealmente la bellezza femminile del periodo ellenistico alla fine del II secolo a.C.

						</div>

					</a>

					<a href="preview://img/t2-2.jpg">

						<div class="img2b">

							<img src="img/img11.jpg" alt="Human-headed winged bull (shedu)"/>

							<p class="opinion"><strong>I cavalli di Marly</strong> Oggi sono stati trasferiti in un cortile del Louvre.</p>

						</div>

					</a>	

					<a href="preview://img/t2-3.jpg">

						<div class="img3b">

							<img src="img/img12.jpg" alt=">Casket, ivory and silver"/>

							<p class="opinion"><strong>Vicino Oriente,</strong><br> 
L'Eros Medallion,<br>ca. 250-200 aC</p>

						</div>

					</a>

					<a href="preview://img/t2-4.jpg">

						<div class="img4b">

							<img src="img/img13.jpg" alt="The Nike of Samothrace"/>

							<p class="opinion"><strong>Antica Persia,</strong> 
l'Ibex Rhyton, 600-300 aC</p></p>

						</div>

					</a>

				</div>

			</div>

		<img class="imgfoot" src="img/img14.jpg" alt=""/>

		</div>

	</div>

</body>

</html>