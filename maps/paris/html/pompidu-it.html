<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Gli architetti, Renzo Piano e Richard Rogers, volevano allontanarsi dall’idea di galleria d’arte intesa come uno scrigno e creare una struttura aperta e accessibile; così tolsero la “pelle” all’edificio e lasciarono visibili le “ossa”, collocando le infrastrutture all’esterno: scale mobili e tubature, in colori diversi a seconda della funzione, salgono sulla facciata e le conferiscono un aspetto originale ed eccentrico.</h3>
		<p class="first-letter">С</p>
		<p>on oltre cinque milioni di visitatori all’anno, il Centre Pompidou, o Beaubourg, sembra aver realizzato il sogno del suo fondatore, nonché presidente della Repubblica (1969-74), Georges Pompidou: dar vita a un museo d’arte moderna e a un centro culturale polivalente di livello internazionale. Quando fu inaugurato nel 1977, il centro suscitò reazioni contrastanti e un critico arrivò a paragonarlo a una raffineria di petrolio. Il progetto è certamente audace. Gli architetti, Renzo Piano e Richard Rogers, volevano allontanarsi dall’idea di galleria d’arte intesa come uno scrigno e creare una struttura aperta e accessibile; così tolsero la “pelle” all’edificio e lasciarono visibili le “ossa”, collocando le infrastrutture all’esterno: scale mobili e tubature, in colori diversi a seconda della funzione, salgono sulla facciata e le conferiscono un aspetto originale ed eccentrico.</p>
		<div class="note">Quando fu inaugurato nel 1977, il centro suscitò reazioni contrastanti e un critico arrivò a paragonarlo a una raffineria di petrolio. </div>
		<p>L’attrazione maggiore del centro è l’eccellente Musée National d'Art Moderne, il più grande d’Europa, con circa 65.000 opere. Per ovvi problemi di spazio, la collezione è esposta a rotazione, ma con l’apertura del Pompidou Metz (2010) il numero di opere accessibile al pubblico è aumentato. La collezione permanente è al quarto e quinto piano; le mostre temporanee sono allestite al sesto. La visita al museo (o alle mostre) consente di salire con le scale mobili trasparenti poste all’esterno dell’edificio e ammirare una superba vista della città. Altrettanto bello è il panorama che si gode dal ristorante Georges, al sesto piano. Ai piani inferiori ci sono sale cinematografiche, uno spazio per le performance e la BPI, o Bibliothèque publique d'information, con una collezione di 2500 periodici (anche internazionali), 10.000 CD e 1500 film documentari.</p>
		<div class="bgbot">&nbsp;</div>
	</div>
</div>


</body></html>