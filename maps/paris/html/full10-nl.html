<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body>
	<div class="super-cont" style="background-color:#fff;">
	<img class="type4-headimg" src="img/full10.jpg" alt=""/>
	<div class="container4">
		<img class="type4-headimg-iphone" src="img/full10s.jpg" alt=""/>
		<div class="content type4-abs">
			<div class="type4-text">
				<div class="grad4"></div>
				<h1>Musée Jacquemart-André</h1>
				<p>Enkele straten ten zuiden van het Parc Monceau staat het overdadig versierde paleis van de 19de-eeuwse bankier en kunstminnaar Edouard André en zijn vrouw Nélie Jacquemart die portretten van de beau monde schilderde. Hôtel André werd in 1870 gebouwd om de mooie nieuwe boulevard van baron Haussmann op te luisteren. Nu zetelt er het Musée Jacquemart-André met de indrukwekkende kunstcollectie van het echtpaar en een legendarische salon de thé . Hôtel André werd door Edouards weduwe aan het Institut de France geschonken en beheert de collectie van het paar precies zoals zij dat verordonneerden. Nélie schilderde in 1872 Edouards portret — te zien in hun vroegere privévertrekken op de begane grond — en negen jaar later trouwden ze, waarna Nélie het schilderen opgaf en het paar zich toelegde op het verzamelen van kunst. Ze reisden zes maanden per jaar door Europa op zoek naar stukken. Hun voorkeur voor Italiaanse kunst blijkt duidelijk uit de schitterende col­lectie 15de- en I6de-eeuwse groten, onder wie Tiepolo, Botticelli, Donatello, Man- tegna en Uccello, die het hart van de collectie vormen. Het inkijkje in dit bijzondere huwelijk en het leven der 19de-eeuwse rijken is bijna net zo boeiend als het interieur en de kunstcollectie, en komt tot leven dankzij het fascinerende verhaal dat je kunt horen via de gratis audiogids.<br><br>

Franse en Nederlandse schilderkunst<br>
In Zaal l hangen vooral 18de-eeuwse Franse schilderijen, waaronder enkele portret­ten van Boucher en twee levendige doeken van Venetië door Canaletto. Zaal 2, de ontvangstruimte, heeft speciale vouwdeuren die, wanneer ze open zijn, het vertrek veranderen in een balzaal die groot genoeg is voor duizend gasten. In zaal 3 hangen drie enorme wandkleden met Russische taferelen waaruit de rond 1850 heersende populariteit van exotische Slavische zaken blijkt. Zaal 6, de vroegere bibliotheek, richt zich op Nederlandse en Vlaamse schilderijen, waaronder drie doeken van Van Dyck en twee van Rembrandt. Zaal 7 is de Salon de Musique (en de andere helft van de balzaal), met op het enorm hoge plafond een schildering van Pierre Victor Galant. De muzikanten speelden op de galerij en je hoort een miniconcert op de audiogids terwijl je naar het plafond staart. In zaal 8 luistert een zeer levendig fresco van Tie- polo dat de ontmoeting van de Franse koning Hendrik III met Federico Contarini in Venetië uitbeeldt, de bijzondere wenteltrap van marmer, brons en smeedijzer op, die via een binnentuin met palmbomen naar de orkestgalerij voert. Zaal 9, ooit de rook­kamer waar de mannen zich na het diner konden terugtrekken, hangt vol met werk van 18de-eeuwse Engelse portrettisten, onder wie Joshua Reynolds.
<br><br>
Italiaanse schilderkunst uit de renaissance<br>
Vlak bij de orkestgalerij liggen de zalen waarin het echtpaar zijn collectie uit de vroege Italiaanse renaissance tentoonstelde. De eerste was bedoeld als Nélies atelier, maar zij maakte er de beeldengalerie van — met onder andere drie bronzen van Donatello — en bekleedde de muren met bas-reliëfs. De schaars verlichte Florentijnse zaal ernaast bevat een prachtige, in felle kleuren geschilderde St. Joris en de draak (1440) van Paolo Uccello, een Maria en Kind van Botticelli (1470) afgebeeld met ontroerende schoon­heid en broosheid, en een magnifieke l6de-eeuwse ingelegde koorbank. Ernaast ligt de Venetiaanse zaal met schilderijen van onder andere Bellini en Mantegna.


</div>
		</div></div>
		</div>
	</div>
	</div>
</body>
</html>