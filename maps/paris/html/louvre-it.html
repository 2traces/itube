<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Il Louvre - termine che indica sia il palazzo sia il museo che ospita - è una splendida costruzione neoclassica nel cuore della città. Si allunga in direzione ovest lungo la sponda destra della Senna, dall'île de la Cité verso gli Champs-Elysées. Se non entrate, rimarrete comunque colpiti dalla sua straordinarietà architettonica; se invece vi avventurerete all'interno, troverete un museo immenso. </h3>
		<p class="first-letter">I</p>
		<p> dipinti, le sculture e le arti decorative che accoglie coprono ogni periodo artistico, dal Medioevo agli inizi dell'Impressionismo, mentre le collezioni egizia, mediorientale, greca e romana non hanno rivali. La schiera di dipinti del Rinascimento italiano è ineguagliabile e la collezione francese non è altro che il vertice della tradizione artistica nazionale. Separati dal Louvre, ma ospitati all'interno del palazzo, ci sono tre musei del design dedicati ad arte e moda, alle arti decorative e alla pubblicità.</p>
		<div class="note">Nonostante le modifiche e le aggiunte, il palazzo rimase a lungo un edificio sorprendentemente armonioso, conservando una grandeur e una simmetria adatti all’edificio più ricco di storia di tutta Parigi.</div>
		<p>Il primo Palais du Louvre era poco più che una fortezza feudale fatta costruire da Filippo Augusto intorno al 1190. Fu Carlo V a trasformare il castello in residenza reale, intorno al 1360. (Tracciata sul selciato della Cour Carré si può vedere la planimetria del suo palazzo.) La costruzione dell`edifìcio attuale iniziò nel 1546, l’anno prima della morte di Francesco I, a opera dell’architetto Pierre Lescot. Enrico II proseguì l’opera di suo padre, costruendo le due ali che oggi formano l’angolo sud-occidentale della Cour Carrée. E facile intuire quanto straordinario dovesse sembrare il palazzo, un fulgido esempio del nuovo stile rinascimentale circondato dal tardogotico dell’epóca di Carlo V.</p>
		<p>A Enrico IV, salito al trono nel 1594, si deve l’ambizioso progetto di collegare il Louvre al Palais des Tuileries di Caterina de’ Medici con la lunga Grande Galene che corre parallela alla Senna. Luigi XIII e Luigi XIV si limitarono a completare la Cour Carré, copiando la facciata originaria di Lescot; l’unica intrusione architettonica dell’epoca fu il colonnato classico in rue de l’Amiral de Coligny, a firma di Claude Perrault, che purtroppo riuscì a battere lo splendido progetto di colonnato barocco disegnato da Bernini. I contributi maggiori di Napoleone III, cioè le facciate interne delle ottocentesche ali Richelieu e Denon, non fanno che ripetere il tema della Cour Carré.
</p><p>Nonostante le modifiche e le aggiunte, il palazzo rimase a lungo un edificio sorprendentemente armonioso, conservando una grandeur e una simmetria adatti all’edificio più ricco di storia di tutta Parigi. Ma nel 1989, nel centro della Cour Napoléon comparve inaspettatamente la controversa Pyramide di vetro dell’architetto I.M. Pei. (Curiosità: i pannelli di vetro della piramide sono 673, non 666, come si è favoleggiato). Era il pezzo forte del “Grand Louvre”, il progetto del presidente François Mitterand che comprendeva anche la realizzazione del centro commerciale sotterraneo Carrousel du Louvre, la strana Pyramide Inversée con la punta rovesciata (che ha un ruolo da star nel Codice Da Vinci di Dan Brown) e la costruzione della suggestiva volta di vetro a copertura dei due cortili dell’ala Richelieu (dalla quale fu sfrattato il ministero delle Finanze). Ormai la Pyramide ha trovato posto anche nel cuore dei parigini più conservatori, superando persino il napoleonico Arc du Carrousel, in marmo rosa; al momento sono in corso lavori di restauro nei cortili dell’ala Denon.</p>
		<div class="bgbot">&nbsp;</div>
	</div>
</div>


</body></html>