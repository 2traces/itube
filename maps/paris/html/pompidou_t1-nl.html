<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body>
	<div class="super-cont" style="background-color:#fff;">
	<div class="container">
		<div class="content">
			<a href="preview://img/orsay_big.jpg">
			<img src="img/type1-img1.jpg" alt="" class="type1-img1-float"/>
			<div class="type1-text">
				<h1>Pompidou: facts and figures</h1>
				<img class="type1-heading" src="img/type1-footimg.png" alt=""/>
				<div class="grad1"></div>
				<p class="type1-scroll">Slechts een fractie van de werken kan tegelijk worden tentoongesteld en de stukken zijn dan ook bij toerbeurt te zien. Sinds de opening in 2010 van de zustergalerie, het Pompidou Metz, zijn er nu wel veel meer te zien. Op de vierde en vijfde verdieping vind je de collectie, op de zesde de tijdelijke exposities. Een van de extras van een bezoek is dat je door een doorzichtige roltrap langs de buitenkant van het gebouw omhooggaat en prachtig uitzicht op de stad hebt. Het uitzicht vanuit restaurant Georges op de zesde verdieping is al net zo mooi. Op de lagere verdiepingen zijn bioscopen, een ruimte voor voorstellingen en de BPI, de Bibliothèque publique d'information met een indrukwekkende verzameling van 2500 tijdschriften, ook buitenlandse, 10.000 cd' s en 1500 documen­taires.<br><br>Fauvisme<br>
De collectie op de vijfde verdieping is min of meer chronologisch en begint in een uitbarsting van kleur met de fauvisten Braque, Derain, De Vlaminck en Matisse. De levendige werken weerspiegelen hun gedrevenheid om vorm te scheppen en niet slechts de natuur te imiteren. Kleur wordt een middel om een schilderij samen te stellen en te structureren, zoals in Braques L'Estaque (1906) waar de bomen en de lucht bestaan uit blokken levendige rode en groene tinten. De serie Luxe van Matisse, met kleurrijke naakten die herinneren aan de primitieve figuren van Gauguin, is ook erg goed.
<br><br>Kubisme<br>
Na de fauvisten wordt de vorm nog meer ondergeschikt in de vroege kubistische doeken van Picasso en Braque. Tot de hoogtepunten behoren Picasso's portret van zijn minnares Fernande (Femme assise dans un fauteuil, 1910) waarin verschillende zijden van de figuur tegelijk zijn te zien, waardoor ingewikkelde patronen ontstaan en een indruk van beweging wordt gewekt. Naast Picasso's werken, en bijna niet ervan te onderscheiden, hangen enkele werken van Braque, zoals Nature morte au violon (1911) en Femme à la guitare (1913). De naast elkaar hangende doeken illustreren de intellectuele en artistieke dialoog tussen de twee kunstenaars, die naast elkaar woonden in Le Bateau-Lavoir in Montmartre.<br><br>Ook Fernand Léger is sterk beïnvloed door het nieuwe kubisme. In schilderijen zoals Femme en rouge et vert (1914) en Contraste de formes (1913) schept Léger zijn eigen vorm van het kubisme gebaseerd op buisachtige vormen en geïnspireerd op de moderne machinerieën van de Eerste Wereldoorlog waarin hij vocht. Dadaïsme
De nihilistische dadabeweging, een opstand tegen bekrompen burgerlijke normen, ontstond als reactie op de gruwelen van de Eerste Wereldoorlog. Een van de leidende figuren was Marcel Duchamp. Hij koos alledaagse voorwerpen (‘ready-mades’) zoals Het hoedenrek (1917) en verhief ze, zonder verdere aanpassingen, tot kunst door ze uit hun normale context te halen en tentoon te stellen. Naast Het hoedenrek kun je er Duchamps meest roemruchte ready-made bekijken: een urinoir dat hij Fontein noemde en voor het eerst tentoonstelde in 1917 in New York.
<br><br>Abstracte kunst<br>
Het museum heeft een bijzonder rijke collectie van Kandinsky's abstracte schilderijen. Zijn series genaamd Impressies, Improvisaties en Composities bestaan uit non- figuratieve vormen en kleurstroken, en introduceren het loslaten van het onderwerp ten gunste van een passie voor het creatieve proces zelf. De eveneens baanbrekende abstracte kunstenaars Sonia en Robert Delaunay zetten de muren in vuur en vlam met hun karakteristieke kleurrijke schilderijen. In het prachtig levendige Marché de Minho (1916) van Sonia Delaunay lijken door de kleurschikking sommige kleuren naar voren te komen en andere te wijken, waardoor een indruk van beweging ontstaat.
<br><br>Surrealisme en abstract-expressionisme<br>
Het aan het dadaïsme ontsproten surrealisme domineert in andere zalen met werken van Magritte, Dali en Ernst. Het voor deze stroming kenmerkende onderzoek van onze diepste gedachten verbeeldt Ernst in zijn ontregelende Ubu Imperator (1923). Hierop zie je een figuur uit deels man, deels Toren van Pisa en deels ronddraaiende punt, dat symbool zou staan voor de perversiteit van de mannelijke autoriteit. De doeken van Joan Miró en Jean Arp tonen een meer etherische, zwevende wereld van abstracte associaties.
De Amerikaanse abstract-expressionisten Jackson Pollock en Mark Rothko zijn ook vertegenwoordigd. In Pollocks spetterige No. 26A, Black and white (1948) lijken de twee kleuren te vechten om de dominante positie. De donkere kleurbanen in Rothko`s grote doek No. 14 (Browns over Dark) zuigen de kijker het doek in.
De latere experimenten van Matisse met vorm en kleur zijn doorgaans tentoongesteld. Zijn découpagetechniek (het maken van een afbeelding uit uitgesneden stukken gekleurd papier) bevrijdde kleur van tekening en lijn en is geperfectioneerd in zijn meesterwerk La Tristesse du roi (1952), waarin een vrouw danst terwijl de oudere koning gitaar speelt en treurt om zijn voorbije jeugd.



<br><br><br><br></p>
			</div>
			<div class="wrap">
			</div>
		</div>
	<img class="type1-footimg" src="img/type1-footimg.png" alt=""/>
	</div>
	</div>
</body>
</html>