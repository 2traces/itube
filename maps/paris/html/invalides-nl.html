<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Ondanks zijn paleisachtige uitstraling werd het tijdens het bewind van Lodewijk XIV gebouwd voor gewonde soldaten. </h3>
		<p class="first-letter">D</p>
		<p>e brede, groene Esplanade des Invalides loopt van de Pont Alexandre III naar de glanzende, vergulde koepel van het Hôtel des Invalides, de thuisbasis van het Musée de l'Armee en het graf van Napoleon. Ondanks zijn paleisachtige uitstraling werd het tijdens het bewind van Lodewijk XIV gebouwd voor gewonde soldaten. Door de oorlogen was er een voortdurende aanvoer. Een ruiterstandbeeld van Lodewijk XIV overziet alles. Uit architectonisch oogpunt is het gebouw een soort barakversie van het indrukwekkende Versailles, ontdaan van alle fijnere versierselen — op de gou­den koepel na — maar niettemin verpletterend mooi. In het ernaast gelegen Musée Rodin, een fraai herenhuis, zijn de mooiste werken van de beeldhouwer onder één dak gebracht.</p>
		<div class="note">Uit architectonisch oogpunt is het gebouw een soort barakversie van het indrukwekkende Versailles, ontdaan van alle fijnere versierselen — op de gou­den koepel na — maar niettemin verpletterend mooi. In het ernaast gelegen Musée Rodin, een fraai herenhuis, zijn de mooiste werken van de beeldhouwer onder één dak gebracht.</div>
		<p>In het huidige Les Invalides zit het enorme Musée de l'Armée, het nationale oorlogs­museum. Door de gracht rond het hele Invalidescomplex kun je er alleen vanuit het noord- of zuideinde van het gebouw in. De kaartverkoop zit in de zuid west vleugel, die uitkijkt op de Eglise du Dôme.</p>
		<p>De noordelijke helft van het museum, aan beide zijden van het voorhof, toont een traditionele reeks uniformen en wapentuig. In de refter en het arsenaal in de west- vleugel vind je een grote verzameling wapens en harnassen uit de middeleeuwen en de renaissance, waaronder het maliënkolder van Frans I, die groot was voor zijn tijd, en een kamer met fraaie oosterse wapens en harnassen. De oostvleugel bestrijkt de periode van 1643 tot 1871 en is vrij saai, los van een portret door Ingres van Napo­leon op zijn troon en een kamer met persoonlijke bezittingen van de kleine keizer, zoals zijn veldbed en zijn karakteristieke hoed en jas. De collectie bovenmaatse modellen van Franse havens en vestingsteden in het Musée des Plans-Reliefs, op de bovenste etage, is verrassend boeiend. Het zijn eigenlijk drie enorme driedimensio­nale kaarten die eind 17de eeuw werden gemaakt om vestingwerken en artilleriepo- sities te bepalen.</p>
		<p>Het ‘moderne’ deel van het museum promoot de zeer traditionalistische kijk op de moderne Franse geschiedenis: na zeventig jaar strijd heeft la Patrie eindelijk de Duitse agressor overwonnen. De afdeling, die de periode van 1871 tot en met de Eerste Wereldoorlog bestrijkt, richt zich vooral op kaarten, uniformen en strategie. De tien miljoen dode soldaten, onder wie 1,37 miljoen Fransen, worden slechts vertegen­woordigd door de gasgranaten, machinegeweren en granaten die hen doodden. De expositie over de Tweede Wereldoorlog is boeiender. Oorlog, verzet en bevrijding zijn gereconstrueerd met slim gebruik van memorabilia en aangrijpende films (de meeste met een optie voor Engels). Je gaat er geschokt en ontroerd weg met de stellige indruk dat generaal de Gaulle persoonlijk Frankrijk heeft bevrijd — een indruk die het Histo- rial de Gaulle in de kelder nog versterkt, door de man en zijn mythe zowat te heiligen met inzet van audiovisuele en interactieve middelen.</p>
		<div class="bgbot">&nbsp;</div>
	</div>
</div>


</body></html>