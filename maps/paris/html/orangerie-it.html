<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body>
	<div class="cont" style="background-color:#fff;">
	<img class="type2-headimg" src="img/orsay_full.gif" alt=""/>
	<div class="container2">
		<div class="content">
			<a href="preview://img/130b.jpg">
			<img src="img/130.jpg" alt="" class="type1-img1-float"/>
			<div class="type1-text">
				<h1>Orangerie</h1>
				<p>Dirimpetto al Jeu de Paume, l’Orangerie è un elegante edificio neoclassico costruito come serra per gli aranci delle Tuileries e oggi sede di una collezione d’arte privata di cui fanno parte otto grandi tele del ciclo delle Ninfee di Monet. Ha riaperto nel 2006 dopo la radicale ristrutturazione che ha “ridato luce” ai capolavori di Monet: le ninfee sono nuovamente illuminate dai raggi del sole, proprio come desiderava l’autore. Le tele, esposte in due sale ovali, furono realizzate da Monet negli ultimi anni di vita, quando non fece che dipingere ossessivamente il laghetto nel suo giardino di Givemy tentando di catturare la luce tremula e i colori cangianti della natura.<br><br><a href="preview://img/130b.jpg"><img src="img/130b.jpg" alt="" class="type1-img1"/>
Al piano inferiore c’è una bella collezione di dipinti dei contemporanei di Monet. Tra di essi spiccano nature morte, ritratti e paesaggi di Cézanne, tra cui La rupe rossa, dai colori intensi e vibranti. Renoir è rappresentato da nudi sensuali e qualche commovente ritratto di bambini, come le Ragazze al piano, che trasmette magistralmente la concentrazione rapita di due fanciulle sullo spartito musicale. Ci sono anche bei lavori di Picasso e Matisse; di quest’ultimo, Le tre sorelle spicca per la semplicità dei tratti e del colore, che ricorda le stampe giapponesi. Infine, trovano spazio anche alcuni nudi e paesaggi di Derain e qualche tela più espressionista di Soutine.

<br><br><br><br></p>
			</div>
		</div>
	</div>
	</div>
</body>
</html>