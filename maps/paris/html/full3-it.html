<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body>
	<div class="super-cont" style="background-color:#fff;">

	<div class="container4">

	<img class="type-luvr-headimg" src="img/rodin-bg.jpg" alt=""/>

		<div class="content2 type4-abs text-luvr">

			<div class="grad4-img"></div>

			<div class="type4-text">

				<div class="grad4"></div>
				<h1>Musée Rodin</h1>
				<p>Il Musée Rodin è il migliore dei musei parigini quanto ad ambientazione: ha sede in un superbo edificio settecentesco con giardino che lo scultore ebbe in affìtto dallo Stato in cambio del lascito di tutte le sue opere. Nel giardino sono disseminate le copie in bronzo delle sue opere maggiori, tra cui I borghesi di Calais, Il pensatore e La porta dell'inferno — quest’ultima posta al centro del laghetto ornamentale. Sul retro c’è un gradevole caffè e davanti un bel roseto.<br><br>All’interno, l’appassionata intensità delle sculture contrasta con la grazia trattenuta del rivestimento ligneo delle pareti e dei candelabri, mentre i molti specchi ossidati dal tempo valorizzano la serie di profili dell’artista, nella quale ogni scultura è formata da un insieme di differenti punti di vista. Di solito le sale sono affollate di visitatori ansiosi di ammirare opere come II bacio, che ritrae Paolo e Francesca poco prima di essere sorpresi e uccisi da Gianciotto. I contemporanei furono scandalizzati dall’atteggiamento nel quale è ritratta Francesca, ma oggi i critici considerano l’opera l’ultimo capolavoro di scultura figurativa prima che Rodin stesso reinventasse l’intera arte. Quella del museo è una delle quattro versioni marmoree della scultura. Notate le dita dei piedi di Paolo, estaticamente raggomitolate.<br><br><a href="preview://img/rodin1.jpg"><img src="img/rodin1.jpg" class="type1-img1"><br><br><a href="preview://img/rodin2.jpg"><img src="img/rodin2.jpg" class="type1-img1">Vale la pena soffermarsi davanti ai piccoli ma intensi lavori impressionistici in argilla, perlopiù studi dal vero. I lavori esposti sono per la maggior parte in argilla o in gesso e sono considerati i migliori della sua produzione artistica — al termine dell’apprendistato Rodin non toccò quasi più i ceselli, delegando la lavorazione delle versioni in pietra e in bronzo agli assistenti, come era abitudine fare nel XIX secolo. Al piano terra c’è la sala riservata a Camille Claudel, allieva, modella e amante dello scultore. Tra i suoi lavori spiccano L’età matura, che simboleggia il rifiuto finale di Rodin, e un busto che lo ritrae.
</div>
		</div>
	</div>
	</div>
</body>
</html>