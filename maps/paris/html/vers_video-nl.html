<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Verteerd door afgunst op het kasteel van zijn minister van Financiën in Vaux-le-Vicomte was de koning vastbesloten hem te overtreffen. Hij nam hetzelfde ontwerpteam in de arm — de architect Le Vau, de schilder Le Brun en de tuinman Le Nôtre — en gaf opdracht tot iets dat honderd keer zo groot was. </h3>
		<p class="first-letter">T</p>
		<p>wintig kilometer ten zuidwesten van Parijs staat het Château de Versailles, het grote paleis dat voor Lodewijk XIV werd gebouwd. Verteerd door afgunst op het kasteel van zijn minister van Financiën in Vaux-le-Vicomte was de koning vastbesloten hem te overtreffen. Hij nam hetzelfde ontwerpteam in de arm — de architect Le Vau, de schilder Le Brun en de tuinman Le Nôtre — en gaf opdracht tot iets dat honderd keer zo groot was. Met zijn 700 vertrekken, 67 trappen en 352 open haarden is Versailles de apotheose van Franse koninklijke weelde. Ook al staat het zelfverheerlijkende decor van de ‘Zonnekoning’ je misschien niet aan, de historische betekenis en anekdotes van het paleis zijn boeiend en het park en de tuinen zijn verrukkelijk.</p>
		<div class="note">Ironisch genoeg profiteerde ze hierbij van de pogingen van de revolu­tionairen om alle meubels van het paleis te inventariseren, alvorens die in 1793-1794 werden geveild, een proces dat een jaar in beslag nam.</div>
		<p>Château de Versailles<br>
</p><p>
Het Château de Versailles was onder Lodewijk XIV het hoofdkwartier van aile staatsafdelingen. In 1664 werd met de bouw begonnen, die bijna tot Lodewijks dood in 1715 duurde. Vervolgens stond het leeg totdat Lodewijk XV er in 1722 zijn intrek nam. Het kasteel bleef een koninklijke residentie tot aan de Revolutie van 1789, toen het meubilair werd verkocht en de schilderijen naar het Louvre werden overgebracht. Daarna raakte Versailles in verval, totdat Louis-Philippe er zijn reusachtige museum inrichtte gewijd aan de ‘glorie van Frankrijk’. Het bestaat nog steeds, zij het gehuld in mottenballen. In 1871, tijdens de Commune van Parijs, zetelde de nationalistische regering in het paleis en het Franse parlement bleef tot 1879 bij elkaar komen in het operagebouw van Lodewijk XV. Met de restauratie werd pas serieus tussen de twee wereldoorlogen begonnen, maar nu gaat die snel. De leiding van het paleis struinde wereldwijd veilinghuizen af op zoek naar oorspronkelijke meubels uit de tijd van Lodewijk XVI. Ironisch genoeg profiteerde ze hierbij van de pogingen van de revolu­tionairen om alle meubels van het paleis te inventariseren, alvorens die in 1793-1794 werden geveild, een proces dat een jaar in beslag nam.<br>
Grands Appartements<br>
De vertrekken die je zonder gids kunt bezoeken, heten de Grands Appartements. Ze weden gebruikt voor alle officiële zaken van de koning, wat neerkomt op zijn hele dagelijkse leven, daar Lodewijk XIV evenzeer een instituut als een privépersoon was. Alles wat hij deed, werd nauwgezet geregeld en door strikte formaliteiten omge­ven. Voor hovelingen was het een eer om daarbij aanwezig te mogen zijn. De route loopt langs de koninklijke kapel, een indrukwekkend bouwwerk dat tot de mooiste barokcreaties van Frankrijk gerekend wordt. Vandaar leidt een hele rij vergulde salons naar de troonkamer van de koning en de prachtige Galerie des Glaces (Spiegelzaal), waar na de Eerste Wereldoorlog het Verdrag van Versailles werd getekend. Onder het gouden tongewelf met schilderingen van Charles Le Brun die de gloriedaden van Lodewijk XIV uitbeelden, wist Georges Clemenceau uiteindelijk te bereiken dat Duitsland de schuld kreeg van het hele conflict. De galerie kun je het best aan het eind van de dag bekijken, wanneer de mensenmassa’s verdwenen zijn en de stralen van de ondergaande zon door de ramen binnenstromen. In de noordelijke vleugel liggen de schitterende vertrekken van de koningin. Je komt eerst in haar slaapkamer, die er nu precies hetzelfde uitziet als in 1787, bijna geheel versierd met bladgoud. Aan het eind van de route leidt de trap naar beneden naar de Galerij der veldslagen, waar overdreven grote doeken schaamteloos de loftrompet steken over militaire overwin­ningen in de Franse geschiedenis.
		<p></p>
		<p></p>
		<div class="bgbot">&nbsp;</div>
	</div>
</div>


</body></html>