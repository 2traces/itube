<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body>
	<div class="super-cont" style="background-color:#fff;">

	<div class="container4">

	<img class="type-luvr-headimg" src="img/full08s.jpg" alt=""/>

		<div class="content2 type4-abs text-luvr">

			<div class="grad4-img"></div>

			<div class="type4-text">

				<div class="grad4"></div>
				<h1>Musée d'Orsay</h1>
				<p>Entrando nel 7e arrondissement, boulevard Saint-Germain saie verso il fiume e vomita il flusso di automobili sul Pont de la Concorde e poi sulla rive droite. Sul iato est di quest’area cittadina ci sono i costosi negozi d’arte e antiquariato del Carré Rive Gauche, tra rue de l’Université e quai Voltaire. A ovest, dirimpetto ai giardini delle Tuileries dall’altra parte del fiume, c’è il Musée d'Orsay. La splendida collezione di arte impressionista e postimpressionista ne ha fatto una delle attrazioni più visitate di Parigi, ma da vedere non ci sono solo le opere di Monet e Renoir. La collezione copre l’intero panorama artistico di quell’era rivoluzionaria compresa tra il 1848 e il 1914 — cioè tra la fine dell’epoca classica cui è dedicato il Louvre e l’inizio dell’età moderna, presentata al Centre Pompidou.<br><br><img src="img/orsay2.jpg" alt="" class="type1-img1"/>L’edificio, un’ex stazione ferroviaria inaugurata in occasione dell’Esposizione Universale del 1900, è un egregio connubio di stile classico ottocentesco e modernismo industriale, con una facciata in pietra elegante e sobria, che cela la struttura in vetro e acciaio della volta interna. La stazione, riservata ai convogli diretti a sud-ovest, rimase in funzione fino al 1939, ma nel dopoguerra le banchine si rivelarono troppo corte per i nuovi treni e cadde in stato di abbandono. De Gaulle la utilizzò come sfondo per proclamare il colpo di Stato del 19 maggio 1958, ma negli anni Sessanta il degrado era tale che Orson Welles la reputò perfetta per ambientarvi l’inquietante film II processo, tratto dal romanzo di Kafka. Nonostante l’illustre passato, la stazione si salvò dalla demolizione solo grazie alle proteste dell’opinione pubblica, scoppiate dopo lo scempio compiuto a Les Halles. Nel 1986 il compito di riadattare lo spazio interno a museo fu affidato all’architetto milanese Gae Aulenti. La sistemazione è stata unanimemente apprezzata, con un’unica critica: la sezione degli impressionisti, la più visitata, è stata collocata nelle sale dell’ultimo piano, le più anguste.<br><br>La "navata" al piano terra, sotto il grande arco in vetro, è dedicata alle opere ante 1870, con una doppia fila di sculture allineate lungo lo spazio centrale come binari ferroviari e i dipinti collocati nelle nicchie ai lati. Il maggiore degli scultori di metà Ottocento presenti nella navata è Carpeaux, il cui Ugolino mostra il conte di dantesca memoria che si mangia le dita con dolore, rabbia e fame, mentre osserva i corpi dei figli morenti. Anche la scultura in gesso intitolata Quattro quarti del mondo che portano la sfera celeste (la copia in bronzo è esposta al Jardin du Luxembourg) è sua. Accanto si ammirano i bizzarri busti policromi di Charles Cordier in bronzo e pietra colorata che ritraggono uomini africani. <br><br>Sul lato sud del piano terra, verso rue de Lille, una serie di sale è dedicata a Chassériau, Gérôme, Ingres, Delacroix (i cui lavori maggiormente significativi sono però conservati al Louvre) e alle opere dei pittori più “accademici”, accettate nei salons di metà Ottocento. La serie successiva di stanze ospita le opere un po’ stravaganti di Bouguereau, Gustave Moreau e del giovane Degas.
IV	pittori della Scuola di Barbizon e i realisti sono esposti sul lato della Senna e sono rappresentati dalle tele di Daumier, Corot e Millet. Furono tra i primi ad abbandonare le norme acquisite di allora: il moralismo e l’idealizzazione del passato. I tenui paesaggi di Millet e Corot e le scene di Daubigny dipinte velocemente, ad esempio La neve, avrebbero influenzato profondamente gli impressionisti, come si può notare nei due dipinti di Monet e Manet intitolati entrambi Colazione sull'erba.
L’origine del mondo di Courbet riesce a sconcertare persino gli spettatori di oggi
-	molti dei quali la ignorano tout court. Il nudo femminile, estremamente esplicito, fu acquistato dallo psicanalista Jacques Lacan, che lo nascose nel proprio ufficio, dietro un pannello decorativo. Le sale adiacenti sono riservate ai paesaggi impressionisti di Sisley, Monet e Pissarro. Non perdete il delizioso I papaveri di Monet.
<br><br>Per proseguire in senso cronologico salite al piano superiore, dove le sale hanno un’atmosfera più intima. Dopo i ritratti realistici, quasi monocromatici, di Eugène Carrière e Henri Fantin-Latour — testimonianza che non tutti gli artisti dell’epoca dipingevano quadri colorati e luminosi — si entra nella sezione impressionista vera e propria. Per apprezzare il vigore e il carattere innovativo di queste opere, dovrete liberarvi di quel senso di familiarità che proverete di fronte ai quadri esposti, tra i quali spiccano L’assenzio di Degas, il Ballo del moulin de la Gaiette di Renoir e la Donna con parasole di Monet.<br><br>
Una serie di piccoli paesaggi e scene en plein air di Renoir, Sisley, Pissarro e Monet, pervasi da un’accesa luminosità, sono il risultato dell’innovativa tecnica di piazzare il cavalletto all’aperto, perlopiù sulle rive della Senna. Tra i dipinti meno tipici si citano le serie delle ballerine di Degas, che sottolineano l’interesse del pittore per il movimento e le linee più che per la luce. Le tele della serie Cattedrali di Rouen di Monet, ognuna dipinta in una diversa ora del giorno e in condizioni di luce differenti, riempie una sala intera. Un’altra sala è dominata dalle tonalità di rosa e verde dei nudi carnosi di Renoir un’ossessione al pari di quella di Monet per le cattedrali — e dalla gioiosa coppia Ballo in città / Ballo in campagna. Non perdete la sala poco illuminata dedicata ai pastelli di Redon, Manet e Mondrian. Alla fine della sezione spiccano i colori forti e i ritmi ossessivi dei dipinti di Van Gogh e i tentativi di Cézanne di ricreare un proprio particolare tipo di ordine.
</p></div>
		</div></div>
		</div>
	</div>
	</div>
</body>
</html>