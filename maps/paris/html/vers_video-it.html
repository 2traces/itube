<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>All’epoca di Lugi XIV, che lo fece erigere, lo Château de Versailles era la sede di ogni braccio dello Stato e ospitava l’intera corte di circa 3.500 aristocratici — in condizioni igieniche pessime, stando ai contemporanei. </h3>
		<p class="first-letter">L</p>
		<p>a costruzione ebbe inizio nel 1664 e proseguì praticamente fino alla morte di Luigi XIV nel 1715. La reggia venne poi abbandonata per qualche anno, fino a che Luigi XV non ne riprese possesso, nel 1722. Fu la residenza della famiglia reale fino alla Rivoluzione del 1789, quando i mobili furono venduti e i quadri spediti al Louvre. Cadde poi in rovina fino a quando Luigi Filippo non decise di farne la sede di un grande museo dedicato alla gloria della Francia. Durante la Comune di Parigi del 1871 fu la sede del governo nazionalista e il Parlamento francese continuò a riunirsi nel teatro dell’opera di Luigi XV fino al 1879. Un vero restauro ebbe inizio solo nel periodo tra le due guerre mondiali, ma oggi i lavori proseguono speditamente e i responsabili della gestione della reggia frequentano tutte le case d’asta del mondo alla ricerca degli arredi originali dell’epoca di Luigi XVI. Per ironia della sorte questo compito è facilitato dagli sforzi di catalogazione dei rivoluzionari, che stilarono un elenco di tutti gli arredi del palazzo prima di mandarli all’asta nel 1793-94 (ci misero un anno a completare il compito).</p>
		<div class="note">Il momento migliore per visitare la galerie è il tramonto, quando la folla ormai se ne è andata e il sole che tramonta inonda la sala di una luce quasi magica.</div>
		<p>Le sale che si possono visitare senza una guida sono i Grands Appartements, usati dal sovrano per le occasioni ufficiali - quindi sempre, visto che il sovrano era un’istituzione 
oltre che un individuo. Un rigido cerimoniale, minuziosamente dettagliato, regolava i suoi risvegli, le sue udienze, i suoi andirivieni, e i cortigiani ritenevano un grande onore assistere a una qualunque di queste funzioni. Si passa davanti alla cappella reale, uno dei migliori esempi di architettura barocca in Francia. Da qui, una lunga serie di salotti dorati porta alla sala del trono e all’abbagliante Galerie des Glaces (Galleria degli Specchi), dove fu firmato il Trattato di Versailles che pose fine alla Prima guerra mondiale. Sotto le dorate volte a botte della galleria, con affreschi di Charles Le Brun che esaltano le glorie di Luigi XIV, Georges Clemenceau riuscì a far passare la famigerata clausola della ‘colpa di guerra” con la quale la Germania veniva ritenuta l’unica responsabile del conflitto mondiale. Il momento migliore per visitare la galerie è il tramonto, quando la folla ormai se ne è andata e il sole che tramonta inonda la sala di una luce quasi magica. Le sale assai più ricche degli appartamenti della regina si trovano nell’ala nord. La prima che si incontra è la camera da letto della regina, riportata alla condizione in cui si trovava al momento dell’ultima variazione di arredo, nel 1787: non c’è praticamente un angolo che non sia ricoperto d’oro. Alla fine della visita, uno scalone scende alla Galerie des Batailles (Galleria delle Battaglie), alle cui pareti sono appese enormi tele che celebrano, senza alcun imbarazzo, le vittorie militari francesi. Di fronte a tanta esaltazione, viene proprio da ringraziare che il resto del museo storico di Luigi Filippo sia chiuso. </p>
		</p><div class="bgbot">&nbsp;</div>
	</div>
</div>


</body></html>