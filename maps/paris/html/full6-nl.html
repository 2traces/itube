<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body>
	<div class="super-cont" style="background-color:#fff;">
	<img class="type4-headimg" src="img/full06.jpg" alt=""/>
	<div class="container4">
		<img class="type4-headimg-iphone" src="img/st-headimg.jpg" alt=""/>
		<div class="content type4-abs">
			<div class="type4-text">
				<div class="grad4"></div>
				<h1>Sainte-Chapelle</h1>
				<p>Het enige deel van het oude paleis van het Ile de la Cité dat nog in z`n geheel bestaat is de Sainte-Chapelle. De fragiele spits die boven het palais uittorent en de uitzonder­lijke hoogte in verhouding tot de diepte, geeft de kapel het aanzien van een vrij­staand koor. De kapel werd tijdens de Franse Revolutie beschadigd en diende toen als meelopslag. Rond 1850 werd ze gerestaureerd en ze is nog steeds een van de mooiste voorbeelden van de Franse hooggotiek en beroemd om haar prachtige glas-in-loodramen. Ze werd tussen 1242 en 1248 door Lodewijk IX gebouwd om heilige relieken te herbergen die voor een exorbitante prijs — meer dan de bouwkosten — waren gekocht van het failliete Byzantijnse rijk. De relieken — het zou gaan om de doornenkroon van Christus en delen van het Ware Kruis — liggen nu in de schatkamer van de Notre- Dame en worden op bepaalde dagen, zoals Goede Vrijdag, tentoongesteld.<br><br>De Sainte-Chapelle bestaat uit twee kapellen: de eenvoudige onderkapel voor de bedienden, en de bovenkapel, te bereiken via een wenteltrap, voor het hof. De laatste is oogverblindend mooi. De muren bestaan bijna geheel uit glas in lood geschraagd door machtige stutten, die de middeleeuwse bouwers heel geraffineerd slank en fra­giel lieten lijken door ze te verdelen in groepjes potlooddunne zuilen. Het levendige blauw en rood van het gebrandschilderd glas tovert kleurige vlakken in het interieur wanneer er zonlicht door valt wat je het idee geeft omringd te zijn door ontelbare schitterende vlinders. Er zijn 1113 glaspanelen, waarvan twee derde nog origineel is (de rest dateert van de restauratie in de 19de eeuw). Ze vertellen vrijwel het hele Bijbelverhaal, te beginnen aan de noordkant met Genesis, vervolgens met het pas­sieverhaal aan de oostkant, via de geschiedenis van de relieken van de kapel aan de zuidkant en eindigend met de Apocalyps in het roosvenster. Er zijn vaak klassieke concerten (koop kaartjes een dag van tevoren om de lange rijen te vermijden).</div>
		</div>
	</div>
	</div>
</body>
</html>