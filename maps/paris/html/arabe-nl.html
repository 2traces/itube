<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body style="background-color:#000000;">
	<div class="cont">
	<img class="type2-headimg" src="img/70d.jpg" alt=""/>
	<div class="container2" style="margin-top:0px;">
		<div class="content">
			<a href="preview://img/arabe_3.jpg">
			<img src="img/71.jpg" alt="" class="type1-img1-float"/>
			<div class="type1-text" style="color:#fff;">
				<h1>Institut du Monde Arabe</h1>
				<p>Ten noorden van de Jardin des Plantes ligt de verguisde campus de Jussieu, een onverzettelijk bouwsel dat rond de Tour Zamansky, een kille wolkenkrabber, is neer­gezet. Hij moest eind jaren zestig de babyboomgeneratie die ging studeren huisves­ten, en tevens, volgens zeggen, een eventuele studentenopstand verijdelen — daarom heeft hij maar één toegangspoort. Sindsdien is de populatie uit zijn jasje gegroeid en heeft deze zich deels stroomopwaarts gevestigd.<br><br>
De campus heeft echter ook een nieuwer en veel geslaagder stuk moderne architec­tuur van metaal en glas: het Institut du Monde Arabe. Dit schitterende en zeer vooruitstrevende pand werd gebouwd door de regering Mitterrand in samenwerking met de Arabische Liga en ontworpen door een team onder wie dé architect van dat moment, Jean Nouvel, die daarna ook tekende voor het Musée du Quai Branly. De brede zuidgevel bevat duizenden minuscule lichtgevoelige luiken die het lichtniveau binnen regelen en tegelijk een moucharabiyah, een traditioneel Arabisch bal­kon van latwerk, nabootsen. Helaas crasht het computersysteem dat de kleine stalen diafragma’s regelt vaak en dus werkt het zelden. Aan de rivierkant van het gebouw lijkt een forse, gewelfde glazen gordijnwand symbool te staan voor de overgang van de glazen doos erachter naar het vloeiende water aan de voet van het gebouw. Ten noorden ervan kun je via de Pont de Sully naar de punt van het île St-Louis en vanaf die brug heb je een mooi uitzicht op de Notre-Dame iets verder stroomafwaarts.
<br><br>
In het instituut<br>
De exposities, films en concerten van vooraanstaande Arabische kunstenaars trekken de Parijse intelligentsia aan en een doordacht nieuw museum behandelt vijf thema’s — de Arabieren, het heilige, steden, schoonheid en dagelijks leven — aan de hand van uitstekend keramiek, metaalwerk en textiel. Studenten kunnen gebruikmaken van de bibliotheek en het multimediacentrum en er is een gespecialiseerde boekhandel met een uitmuntende keur aan Arabische muziek. Vanaf het terras op de negende etage heb je een van de mooiste uitzichten van de stad en kijk je over de rivier naar de apsis van de Notre-Dame. In het aangrenzende café-restaurant Le Moucharabieh kun je terecht voor muntthee en zoet gebak, maar als je zowel iets wilt eten en drinken als van het uitzicht wilt genieten, moet je naar het formelere (en duurdere) Libanese res­taurant Le Ziryab.

</p>
			</div>
		</div>
	</div>
	</div>
</body>
</html>