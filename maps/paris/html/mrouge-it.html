<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>La grande epoca della Butte si situa nel ventennio tra il 1880 e il 1900. Una vita frenetica agitava Montmartre. Nuovi balli, lo «chahut», il «cancan» e soprattutto la «quadrille naturaliste», scatenavano le folle in assordanti balli popolari. Le gambe delle ballerine emergevano da un mucchio di pizzi e di sottogonne bianche.</h3>
		<p class="first-letter">A</p>
		<p>lla vista di una caviglia, la metà della sala sfiorava l'apoplessia. Alcune ballerine sono passate alla storia grazie ai disegni di Toulouse-Lautrec: la Goulue (l’ingorda, perché finiva tutti i fondi di bicchiere), Grille d’Égout (griglia di fogna, a causa dei suoi denti separati), la Glu, Nini Pattes en l’Air (Nini gambe all’aria), Miss Rigodette (Miss scherzosetta)... Concorrente de L’Élysée-Montmartre, il Moulin-Rouge finirà per diventare il cabaret più famoso. I magnifici manifesti di Toulouse-Lautrec vi contribuirono parecchio. Con la Goulue, rubata al locale concorrente, c’erano anche Jane Avril (Jane la Pazza) e Yvette Guilbert, la cantante. Lo scandalo che lanciò definitivamente il Moulin-Rouge scoppiò durante il bailo dei Quat’z’Arts organizzato dagli studenti della Scuola delle Belle Arti, nel 1896. Il ballo, che aveva una fama molto libertina, fu all’altezza delle aspettative: dopo un concorso di strip-tease, al quale parteciparono le più belle modelle degli atelier, venne applaudito il primo nudo integrale mai apparso sulla scena parigina. Il senatore Béranger, presidente della Lega contro la licenziosità nelle strade (esisteva davvero!) portò l’affare davanti a un tribunale. Una modella fu condannata a tre mesi di prigione, mentre nel Quartiere latino gli studenti alzavano le barricate. Una rivolta che agitò il governo per 3 giorni. Le vetrate di Saint-Germain-des-Prés andarono in frantumi, due studenti furono uccisi dalle cariche della polizia, i giornali titolavano «La guerra del nudo artistico»... Le festività del 14 Luglio e la chiusura delle scuole riportarono di colpo la calma. Resta il fatto che Parigi è l’unica città nella quale qualcuno è morto per un «nudo artistico»! <p><div class="note">Il ballo, che aveva una fama molto libertina, fu all’altezza delle aspettative: dopo un concorso di strip-tease, al quale parteciparono le più belle modelle degli atelier, venne applaudito il primo nudo integrale mai apparso sulla scena parigina. Il senatore Béranger, presidente della Lega contro la licenziosità nelle strade (esisteva davvero!) portò l’affare davanti a un tribunale. Una modella fu condannata a tre mesi di prigione, mentre nel Quartiere latino gli studenti alzavano le barricate. Una rivolta che agitò il governo per 3 giorni. Le vetrate di Saint-Germain-des-Prés andarono in frantumi, due studenti furono uccisi dalle cariche della polizia, i giornali titolavano «La guerra del nudo artistico»...</div><p>I cabaret letterari e artistici<br><br>

Contemporaneamente alle balere, nacquero anche i cabaret letterari e artistici, nei quali si cantava e si prendevano in giro i clienti. Ci fu L’Âne Rouge, poi il celebre Chat Noir. Quest’ultimo s’installò al n. 84 di boulevard Rochechouart e conobbe un successo folgorante: in questo mi¬nuscolo cabaret di 4 metri di lato, la folla si accalcava e passava allegramente dalla canzone un po’ salace a grandi e fumosi dibattiti teorici sull’arte. Alphonse Allais era uno dei suoi pilastri.
<br><br>
Il cabaret ebbe un tale successo che finì per pubblicare persino un giornale, chiamato naturalmente Le Chat Noir, per propagandare le sue idee e le sue battaglie e per lanciare frecciate sarcastiche e divertenti alle «mummie dell’Académie française» e agli «abbruttiti del teatro di boulevard». Alphonse Allais, che ne era il direttore, scoprì la sua vocazione d’umorista. Gli studenti del Quartiere latino andavano pazzi per il giornale. Al Chat Noir si riunivano club letterari e di poeti: gli «hydropathes», poi gli «hirsutes», poi gli «zutistes», gli «harengs saurs épileptiques» ecc. Oggi, Le Chat Noir è un mito che si tramanda grazie alla canzone di Bruant, Je cherche fortune tout autour du Chat Noir... e a un caffè, in boulevard de Clichy, che si chiama ancora così. Bruant fu il primo vero chansonnier popolare. Apostrofava con asprezza il turista, il borghese, lo snob. La sua silhouette, un grande cappello nero e una sciarpa rossa, e le sue canzoni realiste sono ancora ben pre¬senti nella memoria popolare.
<br><br>
E oggi, che cosa resta?<br>
Qua e là, facciate barocche conservano il ricordo dei luoghi sacri di Montmartre. Da un po’ di tempo a questa parte, sta perdendo la reputazione di quartiere spinto, per recuperare una certa aria virtuosa.
La Cigale, un’antica sala per spettacoli completamente rinnovata, conosce lo stesso incredibile successo. Questo café-concert, fondato nel 1887, nel quale si esibirono Mistinguett e Maurice Chevalier, era diventato una sala da kung-fu. Un secolo dopo la sua apertura, gli è stato dato un nuovo slancio. Da allora, ci si accalca per vedere Luz Casal, Festival Factory, Patrick Bosso e molti altri artisti... Di fianco, Le Trianon, testimonia tutta un’epoca grazie alla sua particolare architettura. E il Moulin Rouge? Continua, con il french-can-can, a simboleggiare per i turisti la grande tradizione di Montmartre.
<br><br>
E poi, ci sono ancora posti che fanno rivivere in modo più poetico la Butte di Carco, Mac Orlan, Bruant e i loro amici: sono i cabaret artistici e letterari. Alcuni, nei paraggi di place du Tertre, sono francamente pidocchiosi; altri, in compenso, propongono spettacoli di qualità dove non mancano tocchi autentici e pieni d’emozione.</p>
		
		<p>82 bd. de Clichy, Montmartre
01-53-09-82-82 
www.moulin-rouge.com
</p>
		<div class="bgbot">&nbsp;</div>
	</div>
</div>


</body></html>