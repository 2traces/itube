<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<a href="http://ramonka.com/temp/hidden-cities/#" class="controls prev">&nbsp;</a><a href="http://ramonka.com/temp/hidden-cities/#" class="controls next">&nbsp;</a>
	<div class="text-part">
		<h3>Het originele Palais du Louvre was weinig meer dan een feodale vesting, waarvan de bouw rond 1195 werd gestart door Filips II Augustus. </h3>
		<p class="first-letter">H</p>
		<p>et Louvre - de verzamelnaam voor het paleis en het museum dat het herbergt - trekt een fraaie, klassieke lijn door het hart van de stad, van het île de la Cité langs de rechter-Seineoever in westelijke richting naar de Champs- Élysées. Alleen al de architectonische durf is fantastisch. Eenmaal binnen kom je in een waarlijk gigantisch museum. De schilderijen, beeldhouwwerken en decoratieve kunsten beslaan alles van de middeleeuwen tot het begin van het impressionisme, en de collectie oudheden uit Egypte, het Midden-Oosten, Griekenland en Rome is uniek. De verzameling schilderijen uit de Italiaanse renaissance is van onschatbare waarde en de Franse collectie is de gouden standaard van de artistieke traditie van Frankrijk. Los van het eigenlijke Louvre, maar toch binnen het paleis liggen nog drie design- musea die zijn gewijd aan mode en textiel, decoratieve kunsten en reclame.</p>
		<div class="note">Korte geschiedenis van de collecties
Het Musée du Louvre begon als particuliere kunstcollectie van Frans I, die in 1516 Leonardo da Vinci uit Milaan liet komen.
</div>
		<p>Het originele Palais du Louvre was weinig meer dan een feodale vesting, waarvan de bouw rond 1195 werd gestart door Filips II Augustus. Karel V de Wijze was de eerste Franse koning die in het kasteel ging wonen (rond 1365). Het grondplan van zijn nieuwe paleis is te zien op de stoep van de Cour Carrée. Pas in 1546, het jaar voor de dood van Frans I, werden de eerste stenen van het Louvre dat wij kennen gelegd door de architect Pierre Lescot. Hendrik II ging verder met de plannen van Frans I en bouwde de twee fraaie vleugels die nu de zuidwesthoek van de Cour Carrée vormen. Je kunt je nog steeds voorstellen hoe buitengewoon het gebouw er moet hebben uitgezien, een schitterend voorbeeld van de neorenaissancestijl omringd door de late gotiek uit de tijd van Karel V de Wijze.</p>
		<p>Toen Hendrik IV in 1594 de touwtjes in handen nam, liet hij het Louvre door de lange Grande Galerie langs de rivieroever verbinden met het Palais des Tuileries van Catharina de’ Medici. Lodewijk XIII en Lodewijk XIV beperkten zich tot het voltooien van de Cour Carrée in een stijl die was afgekeken van de originele gevel van Lescot, en de enige architecturale inbreuk uit deze tijd was Claude Perraults klassieke colonnade aan de rue de l’Amerial de Coligny, die het helaas won van Bernini's prachtige barokontwerp. De belangrijkste bijdrage van Napoleon III - de gevels aan de binnenplaatsen van de 19de-eeuwse Richelieu- en Denonvleugel — herhaalde slechts, met karakteristieke behoudzucht, het basisthema van de Cour Carrée.<br><br>Ondanks de vele toevoegingen en veranderingen bleef het paleis een verrassend harmonieus gebouw met een grandeur en symmetrie die pasten bij het meest historische van alle Parijse monumenten. En toen was er in 1989 midden op de Cour Napoléon opeens de controversiële piramide van I.M. Pei als een bezoeker van een verre planeet. (Voor de goede orde: de piramide telt 673 glaspanelen, en niet de beruchte 666.) Ze was het belangrijkste element van president Mitterrands metamorfose "Grand Louvre", samen met het ondergrondse winkelcomplex en modecentrum Carrousel du Louvre, de bizarre, omgekeerde Pyramide Inversée (die later zon grote rol speelde in De Da Vinci Codé) en de enorme glazen overkapping van de Richelieuvleugel — waaruit het ministerie van Financiën moest vertrekken. De Pyramide heeft zich nu een plaatsje veroverd in het hart van ook de meest conservatieve Parijzenaars en wint het zelfs van Napoleons roze Arc du Carrousel. Er worden nu restauratieprojecten uitgevoerd op de binnenplaatsen van de Denon-vleugel.<br><br>Korte geschiedenis van de collecties
Het Musée du Louvre begon als particuliere kunstcollectie van Frans I, die in 1516 Leonardo da Vinci uit Milaan liet komen. Da Vinci nam zijn grootste werken mee over de Alpen, en latere koningen richtten in het Louvre ‘kabinetten’ in met kunstwerken en oudheden. Het ging daarbij steeds om privécollecties. Ten tijde van Lodewijk XIV leefden er kunstenaars en academici — en prostituees — in het paleis, en een koninklijke kunstacademie organiseerde er al in 1725 exposities, bekend als salons. Pas rond 1745 ontstond het plan voor een openbaar museum, maar de galerie ging pas echt open in 1793, het jaar dat Lodewijk XVI werd geëxecuteerd. Binnen tien jaar zorgden wagonladingen oorlogsbuit van Napoleon — waarvan niet alles is teruggegeven — ervoor dat de kunstcollectie van het Louvre de grootste ter wereld werd. De enige grote veranderingen sindsdien zijn de renovatie in opdracht van president Mitterrand in de jaren tachtig en het recente controversiële plan voor een dependance in Abu Dhabi die in 2012 moet openen, en die stukken zal lenen uit de hoofdcollectie.
<br><br>Oriëntatie, en waar moet je beginnen
Het Louvre heeft drie vleugels met een naam, te bereiken via de grote piramide: Denon (zuid), Richelieu (noord) en Sully (oost, rond het enorme Cour Carrée). Het Louvre heeft thema-afdelingen: Oudheden (Nabije Oosten, Egyptisch en Grieks/ Romeins), Schilderkunst, Beeldhouwkunst, Decoratieve kunsten, Prenten en tekeningen (afwisselend tentoongesteld op tijdelijke basis), Islamitische kunst, en Het middeleeuwse Louvre. Sommige afdelingen beslaan twee vleugels of twee etages van een vleugel. Op een gratis kaart, verkrijgbaar bij de kiosken onder de piramide, staat precies wat waar is. De meeste bezoekers gaan direct naar de Denonvleugel, waar zich op de eerste verdieping de Mona Lisa en andere Italiaanse werken bevinden, plus de grote Franse doeken uit de 19de eeuw en de schitterende vergulde Galerie d’Apollon. Op de lagere verdiepingen bevindt zich de sublieme collectie klassieke beeldhouwwerken. Denon is echter het drukste deel van het museum. Een vrij rustig alternatief is de Franse schilderen beeldhouwkunst in de Richelieuvleugel, te beginnen op de tweede verdieping. In Richelieu vind je ook enorme, met glas overkapte binnenplaatsen en een uitmuntende afdeling Decoratieve kunsten (eerste verdieping). Slechts weinig bezoekers starten in de Sullyvleugel, al zijn de fundamenten van de 12de-eeuwse vesting van Filips II Augustus echt de moeite waard. Boven zijn ook zalen te zien van het originele paleis.
</p>
		<div class="bgbot">&nbsp;</div>
	</div>
</div>


</body></html>