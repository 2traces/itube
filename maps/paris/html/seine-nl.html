<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<p class="first-letter">S</p>
		<p>ommigen noemen de Seine de belangrijkste avenue van Parijs of het 21ste arrondissement, anderen noemen het een stinkend, vervuild stuk water. Hoe het ook zij, de Seine is een inte­graal onderdeel van Parijs, in brede bochten door de stad meanderend. De rivier is zelfs ver­werkt in het stadswapen, waarop een schip in ruw water te zien is, met daarbij de woorden fluctuat nec mergitur - 'het wordt heen en weer geworpen maar zinkt niet', een toepasselijk motto voor een stad die turbulente gebeurtenissen als de Franse Revolutie en de Commune heeft doorstaan.</p>
		<p>De Seine bracht de stad tot bloei en was eeuwenlang als belangrijke handelsweg de levens­ader van Parijs. Niettemin hebben overstromingen regelmatig voor overlast gezorgd, waarbij soms bruggen, huizen en mensenlevens werden weggespoeld. Een van de ergste rampen vond plaats in 1176, toen de stad bijna helemaal onder water stond. De aanleg van de quais (kades) in de 19de eeuw hebben het probleem verlicht, en deze met bomen omzoomde kades vormen een van de unieke attracties van Parijs. Op zondag is een groot deel van de kade op de rechteroever verboden voor gemotoriseerd verkeer en zoeken wandelaars, fietsers en skaters er ongestoord hun weg. In de zomer worden langs de kades tonnen zand gestort om hier een soort Parijs aan Zee te creëren, compleet met palmbomen en strandstoelen.</p>
		<div class="bgbot">&nbsp;</div>
	</div>
</div>


</body></html>