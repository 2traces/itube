<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body style="background-color:#fff;">
	<div class="super-cont">

		<div class="container">

			<div class="content">

				<div class="text text-luvr">

					<img class="type-luvr-headimg" src="img/png14h.jpg" alt=""/>

					<div class="grad" style="bottom:195px;"></div>

					<hr/>
					<p class="text_full"><span class="head_block">Louvre<br>Collectie</span><span class="header_two">Italiaanse schilderkunst</span><br>
De fantastische Italiaanse collectie beslaat de eerste verdieping van de Denon vleu- gel, boven aan de Escalier Daru. Het begint goed met twee uitmuntende fresco’s die Botticelli schilderde voor de Villa Lemmi bij Florence. In de Salon Carré met zijn hoge plafond (zaal 3) werden schilderijen van de eerste expositie of ‘salon’ van de Académie Royale in 1725 tentoongesteld, nu zijn er ook werken te zien van de zoge­noemde primitieven, met werken van de 13de tot de 15de eeuw van Italiaanse kun­stenaars als Giotto, Cimabue en Fra Angelico en Uccello’s bizar theoretische panelen van La Battaglia di San Romano .
De Grande Galerie, ten westen van de Salon, strekt zich in de lengte uit als een lint van licht, volmaakt parket. Je komt er alle grote namen uit de Italiaanse renaissance tegen, te beginnen met Mantegna’s weelderige Madonna della Vittoria en zijn miniatuur van de Kruisiging, en daarna volgen Giovanni Bellini, Filippo Lippi, Rafaël, Coreggio en Titiaan, en dat alleen al in het eerste deel van de galerie. Leonardo da Vinci`s Maagd op de rotsen, Johannes de Doper en Kind en de heilige Anna zijn net achter de eerste reeks pilaren te zien, weg van de drukte. In de gerestaureerde Salle des États (zaal 6), waar het wel druk en rumoerig is, hangt Da Vinci`s Mona Lisa , evenals Bruiloft te Kana van Paolo Veronese, dat ooit in de refter hing van het klooster op het eiland San Giorgio Maggiore in Venetië. Er is weinig kans om in alle rust van de andere Venetiaanse werken te genieten, maar je kunt wel doorlopen naar de twee identieke galeries met het Franse nationalisme en romanticisme.<br><br>
Iets verderop in de Grande Galerie maken de maniëristen hun opwachting met een prachtig bizarre Sint Anna met vier heiligen van Pontormo en een Pièta van Rosso Fiorentino. Hierna wordt de kwaliteit minder.<br><br>
Spaanse schilderkunst<br>
Aan het eind van de Grande Galerie bevindt zich de vrij kleine Spaanse collectie met juweeltjes als de gevoelige De jonge bedelaar van Murillo en de Marquesa de Santa Cruz, een van de portretten van Goya. Het opgebaarde lichaam van de heilige Bona- ventura toont op magnifieke wijze Zurbarans obsessie voor stoffen, en het is moeilijk om niet onder de bekoring te raken van De Ribera’s bitterzoete portret De jongen met de klompvoet, of van El Greco’s Kruisiging. Vanuit zaal 32 voert een trap naar de begane grond en de collectie kunst uit Afrika, Azië, Oceanië en Noord- en Zuid- Amerika.<br><br>

Frans nationalisme<br>

Evenwijdig aan de Grande Galerie liggen twee enorme zalen met Frans nationalisme van na de Revolutie en romantiek uit de eerste helft van de 19de eeuw. Deze afdeling heet ‘Franse schilderijen op groot formaat’ en er bevinden zich enkele zeer beroemde Franse werken. De Salle Daru (zaal 75) kan bogen op Davids epische De kroning van Napoleon I, waarin Napoleon zichzelf kroont met een nogal beteuterde groep gees­telijken op de achtergrond. Je kunt je haast niet voorstellen dat dit werk van David deel uitmaakt van een nog veel grotere compositie. Hier vlakbij hangen enkele mooie vrouwenportretten, zoals Prud’hons Da Vinci-achtige Joséphine dans le parc de Mal­maison, en enkele fascinerende en volmaakte doeken van Ingres.<br><br>

Romantiek<br>
In de Salle Mollien (zaal 77) wordt de romantiek bejubeld met Géricaults indringende Le Radeau de la Méduse, dat is gebaseerd op een voorval voor de kust van Senegal in 1816. De overlevenden zien wanhopig toe hoe een schip achter de horizon verdwijnt. Een overlevende zei: ‘Vanuit een delirium van vreugde stortten we in diepe wanhoop en verdriet.’ De vijftien personen waren de laatste overlevenden van de 150 schip­breukelingen die op het vlot waren ontsnapt — dorst, moord en kannibalisme had de anderen het leven gekost. De dode met de uitgestrekte arm en het gezicht naar bene­den is gemodelleerd naar Delacroix, wiens La liberté guidant le peuple ook in deze zaal hangt. Het werk van Delacroix is een beroemd icoon van revolutie. Aan de hoeden kun je zien dat het niet om de revolutie van 1789 maar om die van 1830 gaat, die de ‘burgerkoning’ Louis-Philippe op de troon bracht. Toen de koning het doek zag, beval hij dat het uit het zicht moest blijven om niemand op gevaarlijke gedachten te brengen.<br><br>

Beeldhouwkunst<br>
Op de twee onderste verdiepingen van de Richelieu-vleugel, met de identieke bin­nenplaatsen met glazen overkapping bevinden zich Franse beeldhouwwerken. Op de Cour Marly staan de vier triomfale Marly-paarden, die ooit in het park van Marly-le- Roi stonden: de twee boven aan de trappen zijn door Coysevox gemaakt voor Lode- wijk XIV, de andere twee door Coustou voor Lodewijk XV. Het belangrijkste stuk op de Cour Puget is Pugets dynamische Milon de Crotone, worstelend met de leeuw die Milons zachte vlees uiteenrijt.<br><br>

De zalen eromheen bevatten Franse sculpturen van pijnlijke kruisigingen in romaanse stijl tot imposante 19de-eeuwse werken van David d’Angers. Hier vind je ook het Bourgondische Tombeau de Philippe Pot, gedragen door rouwdragers met kap, de zogenoemde pleurants, Michel Colombes Italiaans aandoende reliëf Sint Joris en de draak, en de uitgesproken Franse en vreemd heldere bas-reliëfs die Jean Goujon maakte rond 1545, de periode dat hij ook werkte aan Lescots gevel van de Cour Carrée. Aan het eind van de route heb je echter meer dan genoeg van al die gracieuze en volmaakte naakten en schitterende bustes van allerlei edelen. De charmante Jeune pêcheur Napolitain van François Rude geeft wat lucht, maar het enige echte tegengif is Rodin, en helaas is hij van na 1848, de tijdsgrens die het Louvre zichzelf heeft opgelegd, en zul je voor zijn werken naar het Musée d’Orsay of het Musée Rodin moeten.<br><br>
Italiaanse beeldhouwkunst<br>
De kleine, maar uitstekende afdeling met Italiaanse beeldhouwkunst bevindt zich in de lange Galerie Michel Ange (zaal 4), op de begane grond en het souterrain van Denon. Hier vind je meesterwerken zoals twee van Michelangelo’s erotische Slaven, Giambologna’s lichtvoetige Vliegende Mercurius, het anonieme Gesluierde vrouw en Canova’s onweerstaanbare Cupido en Psyche. Aan het westeinde van de galerie


<br><br><br><br></p></div>
				<div class="wrap">
					<a href="preview://img/t2-1.jpg">
						<div class="img1b">
							<img src="img/img10.jpg" alt="Roman"/>
							<p class="opinion"><strong>Venus van Milo</strong><br> Dit ideaal van vrouwelijke schoonheid werd in 1820 gevonden op het Griekse eiland Milos.
						</div>
					
					<a href="preview://img/t2-2.jpg">
						<div class="img2b">
							<img src="img/img11.jpg" alt="Human-headed winged bull (shedu)"/>
							<p class="opinion"><strong>Chevaux de Marly</strong> Sinds de 19de eeuw stonden deze wilde paarden van Guillaume Coustou bij de Place de la Concorde.</p>
						</div>
					</a>	
					<a href="preview://img/t2-3.jpg">
						<div class="img3b">
							<img src="img/img12.jpg" alt=">Casket, ivory and silver"/>
							<p class="opinion"><strong>Hellenic Nabije Oosten,</strong><br> The Eros Medallion</p>
						</div>
					</a>
					<a href="preview://img/t2-4.jpg">
						<div class="img4b">
							<img src="img/img13.jpg" alt="The Nike of Samothrace"/>
							<p class="opinion"><strong>Oude Perzië,</strong> de Ibex Rhyton</p>
						</div>
					</a>
				</div>
			</div>
		<img class="imgfoot" src="img/img14.jpg" alt=""/>
		</div>
	</div>
</body>
</html>