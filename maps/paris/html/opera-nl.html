<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<p class="first-letter">D</p>
		<p>e schitterende Opéra de Paris — meestal Opéra Garnier genoemd ter onderscheiding van de nieuwere opera in de Bastille — ligt iets terug van de boulevard des Capucines. Hij staat boven aan de avenue de l’Opéra en werd tussen 1865 en 1872 gebouwd als onderdeel van de visie van Napoleon III op Parijs. De architect Charles Garnier, wiens door Carpeaux gemaakte gouden buste in de rue Auber staat, putte uit een aantal bestaande stijlen en slaagde erin een groots en prachtig versierd gebouw te ontwerpen zoals Parijs nog nooit had gezien. Toen keizerin Eugénie verbijsterd vroeg wat voor stijl het was, antwoordde Garnier dat het de ‘Napoleon Ill-stijl’ was. Als er één gebouw exemplarisch is voor het Tweede Keizerrijk dan is dit het wel, met zijn vertoon van rijkdom en een vleugje vulgariteit. Het werd echter pas voltooid in 1875 nadat het keizerrijk was weggevaagd door de Derde Republiek, en zelfs Garnier moest op de openingsavond betalen voor zijn kaartje. De bouw duurde onder andere zo lang (14 jaar) door de ontdekking van het hoge grondwaterpeil hier. Het water moest worden afgevoerd door een enorme betonnen bron. Dit voedde de legende van een ondergronds meer, die algemeen bekend werd door Le Fantôme de l`Opéra van Gaston Leroux.</p><div class="note">De architect Charles Garnier, wiens door Carpeaux gemaakte gouden buste in de rue Auber staat, putte uit een aantal bestaande stijlen en slaagde erin een groots en prachtig versierd gebouw te ontwerpen zoals Parijs nog nooit had gezien. Toen keizerin Eugénie verbijsterd vroeg wat voor stijl het was, antwoordde Garnier dat het de ‘Napoleon Ill-stijl’ was.</div><p>
De voorgevel van het theater is iets uit een sprookje: een mengelmoes van roze en groen marmer, colonnades, steigerende paarden, gevleugelde engelen en glanzende gouden bustes van componisten. De beeldengroep rechts van de ingang, La Danse van Carpeaux, zorgde voor beroering vanwege zijn openlijke sensualiteit. Iemand gooide zelfs woedend zwarte inkt over de vlezige dij van een naakte danseres.<br><br>
Het interieur<br>
Het weelderige interieur met zijn ruime foyers vol verguld marmer en spiegels moest de beau monde van het Tweede Keizerrijk gepaste ruimtes bieden om elkaar te ontmoeten. De schouwburgzaal zelf, met een kroonluchter van zes ton, is een en al rood fluweel en bladgoud. Het kleurrijke plafond werd in 1964 door Chagall beschilderd met taferelen uit bekende opera`s en balletten en bekende Parijse monumenten. Je kunt binnen rondkijken, ook in de schouwburgzaal (als er geen repetities zijn). De beste tijd is tussen 13 en 14 uur. Met je kaartje kun je ook naar de Bibliothèque-Musée de l'Opéra met modelsets, vreselijke 19de-eeuwse schilderijen en betere tijdelijke exposities met operathema`s. In de winkel vind je tussen de ansichtkaarten en memorabilia een bijzonder souvenir: honing van de bijen die op het grote koper-en-zinken dak van het gebouw worden gehouden door de voormalige toneeltechnicus Jean Paucton. Zijn 125.000 bijen halen nectar uit parken, begraafplaatsen en bloembakken en produceren tot wel 300 kilo honing per jaar.
</p>
		<div class="bgbot">&nbsp;</div>
	</div>
</div>


</body></html>