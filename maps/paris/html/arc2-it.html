<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Costruita nel 1989 in occasione del bicentenario della Rivoluzione, La Grande Arche è una struttura bellissima: un cubo cavo alto 112 m, rivestito di marmo bianco, che fa da contraltare all’Arc de Triomphe e potrebbe contenere Notre-Dame. </h3>
		<p class="first-letter">C</p>
		<p>hiude a ovest l’asse della Voie Triomphale anche se è posizionata in modo tale da permettere la visuale completa fino alla Cour-Carré del Louvre, lontana 8 km. Il progetto è a firma di Johann Otto von Spreckelsen, un architetto danese poco noto che all’epoca aveva al suo attivo solo alcune chiese e una casa e che morì tragicamente prima della fine dei lavori. L’unico neo che rovina leggermente la forma perfetta — o ingentilisce la brutalità, a seconda del punto di vista — è il tendone in fibra di vetro sospeso al suo interno. Gli ascensori trasparenti che salivano in cima sono stati interdetti dopo un incidente nel 2010, ma la vista è emozionante anche dalla base dell’arco: sulla Voie Triomphale fino alla città e lungo un secondo asse, meno noto, che passa dalla Tour Eiffel e finisce alla Tour Montparnasse.<br><br>
La stazione più vicina alla Grande Arche è Grande-Arche-de-la-Défense (RER e métro), ma per un avvicinamento più emozionante è meglio scendere alla fermata precedente, Esplanade-de-la-Défense, e camminare.
</p>
		<div class="bgbot">&nbsp;</div>
	</div>
</div>


</body></html>