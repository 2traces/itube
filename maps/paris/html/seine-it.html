<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Per qualcuno è il viale principale di Parigi, per altri il 21° arrondissement e per altri ancora un corso d'acqua sporco e inquinato. Ad ogni modo la Senna (Seine) è parte integrante della città e attraversa il centro formando un ampio e armonioso arco che tocca i maggiori monumenti cittadini. </h3>
		<p class="first-letter">C</p>
		<p>ompare persino nello stemma cittadino, che ritrae un'imbarcazione che naviga in acque increspate, su cui campeggia la scritta fluctuat nec mergitur ("galleggia e non si sommerge"), un motto calzante per una città che ha vissuto eventi turbolenti come la Rivoluzione francese e la Comune.<br><br>
Alla Senna la città deve la propria nascita e della città il fiume è stato per secoli la fonte vitale, la maggiore arteria commerciale. Le inondazioni erano un rischio costante e spesso hanno spazzato via ponti, case e vite umane. Una delle peggiori si verificò nel 1176, quando la città venne quasi completamente sommersa dalle acque. La costruzione dei quais, nell'Ottocento, attenuò in parte il problema. Oggi questi viali alberati sono uno dei gioielli di Parigi, vere e proprie oasi di tranquillità in cui sfuggire al trambusto cittadino. La domenica, un lungo tratto dei quais della riva destra è chiuso al traffico e diventa il paradiso dei ciclisti e di chi ama andare sui pattini o passeggiare. D'estate tonnellate di sabbia danno vita a una specie di Paris-sur-Mer, con tanto di palme e sedie a sdraio. </p>
		<div class="bgbot">&nbsp;</div>
	</div>
</div>


</body></html>