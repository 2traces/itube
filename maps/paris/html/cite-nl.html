<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body style="background-color:#fff;">
	<div class="super-cont">
		<div class="container">
			<div class="content">
				<div class="text">
					<img class="type2-headimg" src="img/cite-eng.jpg" alt=""/>
					<div class="white-gray" style="bottom:350px;"></div>
					<p class="text_full"><span class="head_block">Cité des Sciences</span><br><br>Parc de la Villette<br>Al het vlees voor Parijs was vroeger afkomstig uit de slachthuizen in La Villette, een dorp dat rond 1850 bij de stad gevoegd werd. In de slachterijen, slagerijen en fabrie­ken die nevenproducten van de vleesmarkt produceerden, was genoeg werk voor de dorpsbewoners, die hun vrije tijd besteedden aan hanengevechten, schaatsen, zwem­men en eten in de talrijke lokale restaurants die beroemd waren om hun verse vlees. Rond 1965 werd veel geld uitgegeven aan de bouw van een groot nieuw abattoir.<br>
Toen dat bijna af was, maakten nieuwe koeltechnieken het onnodig om de vleesindu­strie gecentraliseerd te houden. De enige oplossing was het roer volledig omgooien.
<br><br>In de jaren tachtig werden nog steeds miljarden in La Vilette gepompt, maar met een ander doel: de bouw van een fantastisch muziek-, kunst- en wetenschapscomplex.
Het eindresultaat, het Parc de la Villette, dat in 1986 werd geopend, is reusachtig en veelomvattend. Er gebeurt vreselijk veel en het meeste is opwindend en onderhoudend, maar het is allemaal zo onsamenhangend, met zo veel verschillende stijlen, dat het soms eerder overweldigend dan inspirerend is. Volgens de makers van het park was dat ook de bedoeling, en filosofisch gerechtvaardigd. Bernard Tschumi bedacht het als een futuristisch activiteitenpark’ dat korte metten moest maken met het 18de- en 19de-eeuwse idee dat parken en tuinen plekken zijn waar je je rustig kunt ontspannen. In plaats van eenheid, betekenis en doel krijgen we een landschap voorgeschoteld dat uit elkaar is gehaald. De omgeving heeft iets vaag verontrustends. De 900 m lange rechte promenade, met zijn golvende overkapping en ingewikkelde metalen brug over het Canal de l’Ourcq, lijkt je te dwingen het hele park van begin tot eind te doorkrui­sen, en de rangschikking van de felrode folly's, net afgehakte hijskranen, allemaal net iets anders maar op een onderlinge afstand van precies 120 m, is net iets te dogmatisch.
<br><br>Cité des Sciences et de l'industrie<br>


De grootste eyecatcher in het park is de enorme Cité des Sciences et de l'industrie, een voormalig abattoir dat de architect Adrien Fainsilber ombouwde tot een hightechmu- seum. Het is vier keer zo groot als het Centre Pompidou. Vanbuiten lijkt het net een vesting, ondanks de transparantie van de reusachtige glazen wanden onder het donkerblauwe stalen raster, versterkt door loopbruggen naar de Géode aan de andere kant van een gracht op hetzelfde niveau als de ondergrondse verdiepingen. Eenmaal binnen worden je eerste indrukken weggevaagd door de drie themas van water (rond het gebouw), vegetatie (in de kassen) en licht, dat het gebouw binnenstroomt door gigantische lichtkoepels en door de glazen gevel.

<br><br> Dit is het ultieme wetenschapsmuseum, en alleen al vanwege het interieur een bezoek waard: geheel van glas en staal, met kraaiennesten en zwevende platforms en loopbrug­gen, waarbij de verschillende niveaus met elkaar verbonden zijn door liften en roltrappen rond een enorme centrale ruimte die helemaal tot aan het 40 m hoge dak reikt. Het mag dan kolossaal zijn, je zult toch eerder mentaal dan fysiek verdwalen, en als je een paar uur later naar buiten stapt, duizelt het je van afbeeldingen en ideeën over DNA, quasars, bacteriële voortplanting en raketten. De toegang tot het gebouw zelf en enkele faciliteiten binnen — de cafés, het aquarium, de mediatheek en de documentaires (in het Frans) in de Salle Jean-Painlevé en het auditorium — is gratis. Het kaartje voor Explora (permanente tentoonstelling) is de hele dag geldig, maar je mag maximaal vier maal naar binnen. Speciaal voor kinderen is er de Cité des Enfants. <br><br>Explora<br>

De Explora bevindt zich op de twee bovenste verdiepingen van de Cité des Sciences (bij de receptie op verdieping 0 is een Engelstalige plattegrond verkrijgbaar). Er zijn tijdelijke shows en een permanente tentoonstelling die uit twintig onderdelen bestaat, vaak met Engelse vertalingen. Ze gaan over diverse onderwerpen, zoals water, het heelal, auto` s, luchtvaart, energie, afbeeldingen, genen, geluid, wiskunde, licht en materie, en er is ook een afdeling gewijd aan huidige wetenschappelijke ontwikkelingen. De nadruk ligt op zelf verkennen en daarbij worden interactieve computers, multimedia, videofilms, hologrammen en spellen gebruikt.<br><br>
Op verdieping 1 begint de wiskundeafdeling met een klassiek voorbeeld van de chaostheorie. La Fontaine Turbulente is een rad met glazen dat ronddraait onder een waterstroom waarbij de draairichting van het rad op een onvoorspelbaar moment verandert. In Les Sons (geluiden) kun je röntgenbeelden bekijken van de kaak en keel van een pratende persoon en in een hokje gewaarworden wat je lichaam voelt in een fikse regenbui. Videos in L'homme et les gènes volgen de ontwikkeling van een embryo vanaf de bevruchting tot de geboorte, en in Images kun je met computersimulatie de glimlach van de Mona Lisa veranderen.
Op verdieping 2 vind je de Jeux de Lumière: een reeks experimenten op het gebied van kleur, optische illusies, straalbreking en dergelijke. Je kunt je hoofd nog meer doen tollen tijdens een sessie in het planetarium (dagelijks zo’n zes shows, € 3 extra).
Op de begane grond vertoont de Cinéma Louis-Lumière ongeveer elk halfuur korte stereoscopische (3D-) films, waarvoor je in de rij zult moeten staan. Algemene documentaires (alleen in het Frans) en serieuzere wetenschappelijke documentaires worden getoond in de Salie Jean-Painlevé (verdieping -l, gratis).
<br><br>Médiathèque<br>

In de Médiathèque, een multimediabibliotheek, kun je bij afzonderlijke consoles uit ruim vierduizend films kiezen (sommige in het Engels) en educatieve software, boeken en tijdschriften raadplegen. Op verdieping -l biedt de Cité des Métiers gratis toegang tot informatie over werk zoeken, van loopbaan veranderen, opleidingen, voor jezelf beginnen en arbeidsomstandigheden in verschillende landen. Je kunt zelfs ter plekke advies krijgen van een loopbaanadviseur. Op de onderste verdieping (-2) ten slotte kun je wat eten en drinken naast een aquarium met mediterrane zeedieren.
Géode en omgeving


Voor het museumcomplex drijft de Géode, een bol van reflecterend staal die vanuit de ruimte in een bassin lijkt te zijn terechtgekomen waarvan het water de Cité weerspiegelt. Binnen worden Imax- en 3D-films getoond. Naast de Géode kun je door de Argonaute klauteren, een echte Franse onderzeeër uit 1957, en door de periscoop het park bekijken. De Cinaxe, tussen de Cité en het Canal St-Denis, biedt een combinatie van 70mm-film met dertig frames per seconde en bewegende stoelen, waardoor bijvoorbeeld een bobs- leerit over de Cresta Run er niet alleen ongelooflijk echt uitziet, maar ook zo voelt.
<br><br></p>
				</div>
				<div class="wrap">
					<a href="preview://img/31b.jpg">
						<div class="img1c">
							<img src="img/31.jpg" alt="Roman"/>
							<p class="opinion"><strong>Mirage Aircraft</strong> is a full-size model of the French-built jet fighter is one of the exhibits illustrating advances in technology.</p>
						</div>
					
					<a href="preview://img/33b.jpg">
						<div class="img2c">
							<img src="img/32.jpg" alt="Human-headed winged bull (shedu)"/>
							<p class="opinion"><p class="opinion"><strong>Ariane Rocket </strong>displays explain how astronauts are sent into space, and include an example of the European rocket Ariane.</p>
						</div>
					</a>	
					<a href="preview://img/32b.jpg">
						<div class="img3c">
							<img src="img/33.jpg" alt=">Casket, ivory and silver"/>
							<p class="opinion"><strong>Le Nautile</strong> This full-scale model of the Nautile, France’s technologically advanced exploration submarine, represents one of the most sophisticated machines in the world.</p>
						</div>
					</a>
				</div>
			</div>
		<img class="imgfoot" src="img/30d.jpg" alt=""/>
		</div>
	</div>
</body>
</html>