<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0038)http://ramonka.com/temp/hidden-cities/ -->
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=UTF-8">

<meta http-equiv="X-UA-Compatible" content="IE=Edge;chrome=1">
<link rel="stylesheet" media="all" href="style.css" />
<title>Hidden Paris</title>
</head>
<body>
<div class="content">
	<div class="text-part">
		<h3>Appena a ovest di Parigi, La Défense, una selva di torri di vetro e cemento armato, è il distretto finanziario e commerciale della città. Nei giorni feriali sono circa centomila i pendolari che la raggiungono, ma anche nei fine settimana è abbastanza animata, almeno di giorno. </h3>
		<p class="first-letter">D</p>
		<p>opo 50 anni dalla posa delle prime pietre, nuovi grattacieli sono in costruzione; tra questi, l’ellittico edificio della EDF in place de la Défense è stato completato nel 2001, mentre la Tour Phare, un sinuoso grattacielo dell’architetto americano Thom Mayne, sarà aperta nel 2017. </p>
		<p>L’arteria principale di La Défense è la pedonale Esplanade du Général de Gaulle, circondata da fulgidi palazzi per uffici, condomini e opere d’arte moderne. La guida migliore è il piccolo museo al piano inferiore di Info Défense in place de la Défense. In mostra ci sono alcuni dei primi progetti del nuovo quartiere, realizzati intorno al 1930; tra questi i condomini di Le Corbusier (simili a quelli di Metropolis) e il gigantesco Angelo della Vittoria che avrebbe dovuto sorgere al posto della Grande Arche. Già che ci siete, prendete la cartina sulla quale sono segnati gli edifici principali di La Défense e le sculture all’aperto (una cinquantina circa). L’opera d’arte più antica si trova appena alle vostre spalle, appoggiata su un piedistallo in cemento dirimpetto a una cascata di plastica colorata: è il bronzo di Barrias La Défense de Paris, che risale al 1883 circa e ritrae un soldato che difende una donna, simbolo di Parigi. Commemora la difesa della città dai prussiani nel 1870 e dà nome al quartiere. </p>
		<p>Il primo edificio costruito a La Défense fu l’ondulato edifìcio del CNIT, a destra della Grande Arche, costruito negli anni Cinquanta come centro fieristico e primo assaggio dell’architettura modernista in serbo per l’area. Il pavimento di questa costruzione simile a un hangar, tutto in granito, è alleggerito dalla presenza di sottili canne di bambù. Al CNIT hanno sede numerose società di informatica, ma ci sono anche una filiale della Fnac, caffè e brasseries. Dall’altra pane del piazzale, c’è il centro commerciale Les Quatre Temps, uno dei più grandi d’Europa con 250 negozi disposti su tre piani. Sul lato sud dell’arco si trova il globo del Dòme Imax, con uno degli schermi cinematografici più grandi del mondo.</p>
		<div class="bgbot">&nbsp;</div>
	</div>
</div>


</body></html>