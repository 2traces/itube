<!doctype html>
<html>
<head>
	<meta charset="UTF-8">
	<title>home</title>
	<link rel="stylesheet" href="css/style.css">
	<meta name="viewport" content="width=device-width">
</head>
<body>
	<div class="super-cont" style="background-color:#fff;">

	<div class="container4">

	<img class="type-luvr-headimg" src="img/full06.jpg" alt=""/>

		<div class="content2 type4-abs text-luvr">

			<div class="grad4-img"></div>

			<div class="type4-text">

				<div class="grad4"></div>
				<h1>Sainte-Chapelle</h1>
				<p>L’unica parte dell’antico palazzo del`Ìle de la Cité rimasta intatta è la Sainte-Chapelle, la cui guglia dall’aspetto fragile spunta sopra gli edifici del Palais e che l’eccessiva altezza rispetto alla lunghezza fa somigliare al coro mozzato di una cattedrale. Danneggiata durante la Rivoluzione, quando fu usata come granaio, fu sapientemente restaurata alla metà del XIX secolo e rimane uno dei migliori esempi di architettura gotica francese, celebre per le mirabili vetrate istoriate. Fu eretta tra il 1242 e il 1248 da Luigi IX per ospitare una collezione di reliquie sacre acquistate a un prezzo esorbitante (di gran lunga superiore al costo dell’intero edificio) dall’impero bizantino in bancarotta. Le reliquie (la presunta corona di spine di Cristo e i frammenti della Vera Croce) fanno oggi parte del tesoro di Notre-Dame e sono esposte solo in determinate occasioni, come il Venerdì Santo.<br><br>
La Sainte-Chapelle consta in realtà di due cappelle: la cappella bassa, semplice e destinata alla servitù, e la cappella alta, accessibile tramite una scala a chiocciola e riservata alla corte. La cappella alta è di una bellezza sfolgorante: le pareti sono vetrate istoriate sostenute da pilastri possenti che, grazie alla perizia delle maestranze medievali, sembrano fragili e delicati perché costituiti da gruppi di colonne sottili. La luce che inonda l’interno è filtrata dalle brillanti tonalità rosse e blu delle vetrate istoriate e crea l’impressione di essere circondati da una miriade di farfalle scintillanti. I pannelli di vetro sono 1113 e due terzi di essi sono originari (i rimanenti risalgono al restauro ottocentesco). Raccontano l’intera storia della Bibbia: si parte dal lato nord con la Genesi e si continua con la Passione di Cristo (a est) e la storia delle reliquie della Sainte-Chapelle (a sud), per terminare con l’Apocalisse nel rosone. Nella cappella si tengono spesso concerti di musica classica; per evitare code all’ingresso, acquistate il biglietto con almeno un giorno di anticipo.
</div>
		</div>
	</div>
	</div>
</body>
</html>